# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:17.177974
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 後集卷二十七
<pb:KR3k0023_WYG_067-1a>¶
欽定四庫全書¶
　錦繡萬花谷後集卷二十七¶
　　宫觀¶
蘂珠殿元稹詩閒開蘂珠殿闇閱金字經¶
藍天瓊室上有鬱藍天垂光抱瓊室(老仙/詩)¶
壇級鄭谷詩煙蘿諸洞合鐘磬上清聞經轉掃壇級来¶
事紫陽君¶
紫䑓陳隂鏗遊始興道館詩紫䑓髙不極¶
<pb:KR3k0023_WYG_067-1b>¶
太㣲宫太㣲之宫列真之宇(文/選)¶
仙遊館白氏六帖列仙逰館𤣥祖所居¶
銀宫太上决疑經銀宫金闕列仙攸館元祖所居¶
靈宫秘宇靈宫秘宇將尊道徳之風宜廣神仙之術(文/選)¶
丹室太洞五經注訣丹室朱火天室館也¶
葛仙觀信州圖經云費長房投杖化龍之所¶
仙都觀建昌軍麻姑壇咸平中改名仙都觀¶
𤣥都觀劉禹錫𫝊由和州刺史入為主客郎中復作遊¶
<pb:KR3k0023_WYG_067-2a>¶
𤣥都觀詩且言始謫十年還京師道士植桃其盛若霞¶
又十四年過之無復一存惟兎葵燕麥動摇春風耳¶
酆都觀王顯咸平中帥定州忽一日有道士通謁自稱¶
酆都觀主笑則口角至耳謂顯曰昨日上帝牒畨魂二¶
萬至本觀未敢収按㝠籍死於公之手公果殺之功冠¶
于世然减公算十年二端請裁之顯謂風狂叱之後日¶
契丹引數萬騎獵于境㑹雨弓弦不可用顯引兵破之¶
斬二萬級朝廷以樞相召歸赴道數程而卒(玉壺/清話)¶
<pb:KR3k0023_WYG_067-2b>¶
玉真觀東坡延生觀詩自注云觀後上小山有堂玉真¶
公主修道之遺跡則此云小堂者玉真之堂也(按唐景/雲元年)¶
(睿宗第八女西城公主第九女昌隆公主並出家為女/冠二年西城改封金仙昌隆改封玉真雖長安輔興坊)¶
(西南有玉真女冠觀而今云有修道之跡宜乎後人為/之立堂矣本朝端拱元年十月十八日奉勅賜此名額)¶
捨宅為觀天寳九載李林甫等皆請捨宅為觀以祝聖¶
帝恱¶
詩中天積翠玉䑓遥上帝髙居綘節朝遂有馮夷来擊¶
鼓始知嬴女善吹簫江光隠見黿鼉窟石勢參差烏鵲¶
<pb:KR3k0023_WYG_067-3a>¶
橋更有紅顔生羽翰便應黄髪老漁樵　浩刼因王造¶
平䑓訪古遊綵雲簫史駐文字魯恭留宫闕通羣帝乾¶
坤到十洲人𫝊有笙鶴時過北山頭　苔蘚山門古丹¶
青野殿空月明垂葉露雲度逐溪風(杜/甫)道人幽夢曉初¶
還已覺笙簫下月壇風伯前驅清宿霧祝融參乗破朝¶
寒英姿連璧從多士妙句鏘金和八鑾已向詞臣得頗¶
牧路人莫作老儒㸔　山行似覺鳥聲殊漸近神仙簡¶
寂居門外長溪容浄足山腰苦笋耿盤蔬喬崧定有藏¶
<pb:KR3k0023_WYG_067-3b>¶
丹處大石仍存拜斗餘弟子蒼髯年十八飬生世世授¶
遺書　石壁髙千尺㣲蹤逺欲無飛簷如劍寺古柏似¶
仙都洞府煙霞逺人間爪髪枯飄飄乗到景誰復過遺¶
軀　浮雲有意藏山頂流水無聲入稻田古木㣲風時¶
起籟諸峯落日盡藏煙(東/坡)立鵲低昂煙雨裏行人出沒¶
樹林間　獨宿澹泊境杳然心事空愛兹清溪月復有¶
三松風内慮茍不息外縁乃無窮能知静黙理可與論¶
幽通　龍首聳江上嵳峩層城宫仙源暗霧雨石殿鳴¶
<pb:KR3k0023_WYG_067-4a>¶
松風天際白雲起人間神鼎空飄飄見遺像還欲駕㝠¶
鴻(並張/少遇)參差樓閣半天中六月清風百尺松隠約齋壇¶
低曉月五雲深處一聲鍾(尹介/叔)紫䑓髙不極清溪千仭¶
餘壇邊逢藥銚洞裏閱仙書庭舞經乗鶴池遊被控魚¶
稍昬薤葉歛欲暝槿花疎(陳隂/鏗)朝莫泉聲落寒暄樹色¶
同清猿不可聽偏在九秋中(皇甫/冉)¶
　　神僊¶
五色雲母衛叔卿服雲母得仙其子名度世徧遊山海¶
<pb:KR3k0023_WYG_067-4b>¶
求見其父一日山中見之與數人博戲坐白石牀度世¶
問博者誰曰洪崖先生許由巢父王子晉也我有仙方¶
在所居柱下度世歸掘之得玉函封以飛仙之印乃五¶
色雲母也度世服之果仙去¶
五色煙寗封子為黄帝陶正有人過之為其掌火能出¶
五色煙乆則以教封子封子積火自燒能隨煙氣上下¶
(列仙/𫝊)¶
碧落侍郎沈羲將飛昇忽有白鹿青龍車羽衣持節以¶
<pb:KR3k0023_WYG_067-5a>¶
青玉界丹玉版拜為碧落侍郎(神仙/𫝊)¶
弄玉吹簫蕭史秦人善吹簫秦王有女名弄玉好之遂¶
妻焉教弄玉吹簫作鳳鳴有鳳至其室乃作鳳䑓居之¶
一夕吹簫鳳集乗之仙去乃作鳳女祠(列仙/傳)¶
八百嵗瞳子方李根兩目瞳子皆方(仙經云八百/嵗則瞳子方)¶
二十三處皆見薊子訓有道術至市中諸貴人多邀皆¶
許某日日午當往是日二十三處皆見子訓衣服論議¶
如一¶
<pb:KR3k0023_WYG_067-5b>¶
落翮山王次仲變篆為𨽻始皇召之不至將殺之次仲¶
化為大鳥振翼而起使者拜曰無以復命恐見誅乃以¶
三大翮墮與使者始皇因名落翮山¶
枸杞叢下犬朱孺子㓜事道士王元正居大若巖一日¶
汲于溪上見二花犬相趂因逐之入于枸杞叢下掘之¶
根形如二犬烹而食之忽覺身輕飛于峯上雲氣擁之¶
而去元正食其餘亦得不死因號童子峯¶
空中聞打麥王老者村居慕道有老道士造之留月餘¶
<pb:KR3k0023_WYG_067-6a>¶
忽遍身瘡瘍謂王老曰得酒數斛浸之即愈遂為置酒¶
滿瓮道士坐甕中三日方出鬚髪皆黒顔如童子謂王¶
老曰能飲此酒可以仙去時方打麥王老全家飲之須¶
臾皆醉忽風動雲蒸一時輕舉舍屋鷄犬皆去空中猶¶
聞打麥聲¶
烏龍韋善俊攜一犬名烏龍後化作龍乗之飛去¶
飯粒成蜂葛𤣥師事左慈與客對食𠻳口中飯皆成大¶
蜂徐徐入口却成飯粒¶
<pb:KR3k0023_WYG_067-6b>¶
仙䑓郎侯道華晨起飛在松頂揮手謝衆曰玉帝詔我¶
為仙䑓郎今去矣(並續/僊𫝊)¶
桃核大如斗王㻌為王屋令常念黄庭經六千遍未了¶
深義罷官絶榖咽氣入洞中有嵌室石牀案上古經一¶
軸㻌再拜曰臣窮入洞天萬刼良會今睹𤣥經願許塵¶
目一披忽有一人曰吾東極真人王太虛黄庭經吾所¶
注授於子復與桃核大如數斗磨而服之愈疾延年子¶
未可此更二十年期㻌攜核與經同歸¶
<pb:KR3k0023_WYG_067-7a>¶
彈一絃琴太真王夫人王母少女每彈一絃琴即百禽¶
飛集時乘一白龍周遊四海¶
一丸泥封户方囬為人所刼閉户室中從求道回化而¶
去更以一丸泥封其户以方囬印印之時言得回一丸¶
泥封門户終不可開(列仙/𫝊)¶
女笞老翁漢使過河東見一女子笞老翁翁受杖甚恭¶
問之云此妾之子也昔舅氏伯山甫以神方教妾妾使¶
服之不精致此衰老故杖之問其年曰妾一百三十嵗¶
<pb:KR3k0023_WYG_067-7b>¶
兒纔七十餘耳¶
徐甲復生老子西度闗闗令尹喜知其非常人從之問¶
道老子大驚吐舌聃然故號老聃老子耳有三漏手握¶
十文其僕徐甲約日直百錢自云隨二百年計欠七百¶
二十萬錢甲詣闗令索所欠令問老子對曰甲乆應死¶
吾以太𤣥清生符救之得至今日使甲張口向地符出¶
丹書文字如新甲立成一聚枯骨令知老子神異叩頭¶
請命復以符投骨上甲乃復生(並神/仙傳)¶
<pb:KR3k0023_WYG_067-8a>¶
琅玕樹謝𤣥卿遇神仙見丹柯碧葉㣲風時叩五音相¶
節云琅玕樹也又設鳳冠粟龍睛稻素麟脂斑螭髓𤣥¶
洲白柰空洞靈𤓰扶桑丹椹清河文藻又有瓊&KR0961;酒桂¶
芸英又彈八琅之璈叢霄之笙洞隂之磬奏元鈞歌作¶
回鸞轉鳳之舞(續仙/傳)¶
眉上肉塊王守一貞觀初自稱終南山人王布衣賣藥¶
於洛陽市富人桞信惟有一子眉上生一肉塊布衣壺¶
中探藥一丸𫝊之須臾塊破有小蛇突出五色爛然漸¶
<pb:KR3k0023_WYG_067-8b>¶
及一丈許布衣叱之蛇躍起雲霧昬暗布衣乗蛇而去¶
(王氏神/仙𫝊)¶
召補仙官丞相王徽姪女㓜年慕道持經撫琴嘗曰洞¶
宫有召命當補仙官題詩曰翫水登山無足時諸仙頻¶
下聽琴詩此心不戀居人世惟見天邊雙鶴飛是夕奄¶
然而終明月雙鶴音樂異香滿野舉形就木空衣而已¶
白雲如百尺樓王道真居鬼谷柏䑓常有白雲出䑓中¶
逺望如百尺樓道真常乗此雲遊戲山頂暮歸雲亦歛¶
<pb:KR3k0023_WYG_067-9a>¶
入(並王氏/神仙𫝊)¶
小兒誦經開元中文靖天師與司馬承禎各就枕忽聞¶
小兒誦經聲泠泠如金玉天師窺之承禎額上有小日¶
如錢光照一席逼而聽之乃承禎腦中聲也(髙道/𫝊)¶
牧童賦詩鍾弱翁帥平凉日有一方士通謁從牧童牽¶
黄犢立於庭下弱翁異之指牧童曰道人能賦此乎笑¶
曰不煩我語是兒能之牧童乃作詩曰草鋪横野六七¶
里笛弄晩風三四聲歸来飽飯黄昬後不脫簑衣卧月¶
<pb:KR3k0023_WYG_067-9b>¶
明¶
　　神僊名義¶
𤣥女吞氣三氣八十一萬億嵗後化生𤣥妙玉女又生¶
後八十一萬億嵗後三氣變化五色𤣥黄妙玉女口仍¶
即吞之八十一萬億乃化從𤣥妙玉女左腋而生生而¶
白首故號為老子(元妙内/篇經)¶
綘雪丹開元中内人趙雲容問申元之乞延生之藥元¶
之與絳雪丹一粒曰汝服此必死不壊百年復生至元¶
<pb:KR3k0023_WYG_067-10a>¶
和末百年雲容果再生(髙道/𫝊)¶
五性上元夫人謂帝曰汝好道乎數招方士登山祠神¶
亦為勤矣然汝胎性暴胎性滛胎性奢胎性酷胎性賊¶
五者常舍于榮衛之中五臟之内若從今捨爾五性反¶
諸柔善常為隂徳救濟死厄不泄精液齋戒勤儉鳴天¶
鼓飲玉漿蕩華池叩金梁按而行之當有兾爾今阿母¶
迂大道之重下降蟪蛄之窟屈霄虛之靈詣孤鳥之爼¶
子厲之哉¶
<pb:KR3k0023_WYG_067-10b>¶
金棺葬狗清虛真人曰黄赤之道混氣之法是張陵受¶
教施化為種子之一術非真人之事也吾數見行此而¶
絶種未見種子而得生所謂抱玉赴火以金棺塟狗也¶
道在長飬分生紫㣲夫人曰黄書赤界雖長生之私要¶
實得生之下術非上宫天真流軿晏景之夫所得言也¶
此道在長飬分生而已有懐於滛氣兼以行乎隠書者¶
適足以握水官之筆鳴三官之鼔耳¶
服日餐霞九華真妃曰日者霞之實霞者日之精惟聞¶
<pb:KR3k0023_WYG_067-11a>¶
服日實之法未見知餐霞之精餐霞之經甚秘致霞之¶
道甚易此謂體生玉光霞映上清之法又曰眼者身之¶
鏡耳者體之牖視多則鏡昬聽衆則牖閉妾有磨鏡之¶
石决牖之術面者神之庭髪者腦之華心悲則靣焦腦¶
减則髪素所以精元内喪丹津損竭妾有童面之經還¶
白之法精者體之神明者身之寳勞多則精散營竟則¶
明消妾有益精之道延明之經¶
神形如車馬太虛真人曰觀神載形時亦如車從馬車¶
<pb:KR3k0023_WYG_067-11b>¶
敗馬奔亡牽連一時假哀世莫識此但是惜風火種罪¶
天綱上受毒地獄¶
人死適太隂若其人暫死適太隂權過三官者肉爛血¶
沉而猶五臟自生白骨如玉七魄營侍三魂守宅三元¶
權息太神内閉三二十年隨意而出収血育肉生津成¶
液復質成形滕于未死之容真人鍊形於太隂易貌於¶
三官者此之謂也¶
隠榖蟲得道者皆隠穀蟲之法而見三尸之術穀蟲死¶
<pb:KR3k0023_WYG_067-12a>¶
則三尸枯三尸枯自然落矣¶
九患學道者有九患有志無時有時無友有友無志有¶
志不遇其師遇師不覺覺師不勤勤不守道或志不固¶
固不能乆皆人之九患也¶
吐死氣取生氣欲為道者口常吐死氣取生氣慎笑節¶
語常思其形¶
服术叙紫㣲夫人服术叙云察草术之速益於已者並¶
不及术术氣則式遏鬼津益血生腦逐惡致真守精衛¶
<pb:KR3k0023_WYG_067-12b>¶
命古人名為山精之卉山薑之精太上遵仙銘曰子欲¶
長生當服山精子欲輕翔當服山薑¶
㧞愛欲根青童君曰人之為道能㧞愛欲之根者如掇¶
懸珠一一掇之會有盡時稍去外惡會有盡時盡則得¶
道矣¶
小兒貪刀刃蜜紫㣲夫人曰為道者譬持火入㝠室中¶
其㝠即滅而明獨存財色於已如小兒貪刀刃之蜜其¶
憇不足美口即截舌之患¶
<pb:KR3k0023_WYG_067-13a>¶
學道如彈琴太上真人問人曰子嘗彈琴絃緩何如答¶
曰不鳴不悲又問絃急何如曰聲絶而傷悲又問緩急¶
得中何如答曰衆音和合八音妙奏矣真人曰學道執¶
心調適亦如彈琴道可得矣¶
穿井學道如穿井形愈深而去土愈難運出當披其心¶
正其行乃見泉源¶
櫛髪呪櫛髪呪曰泥丸元華保精長存左為隠月右為¶
日根六合清鍊百神受恩呪畢咽液三過能常行之髪¶
<pb:KR3k0023_WYG_067-13b>¶
不落而日生經曰理髪欲向王地¶
服日月東華真人服日月之象男服日象女服月象一¶
日不廢使人聰明五臟生華太虛真人曰以月五日夜¶
半存日象在心日從口入使照一心之内¶
存日月青牛道士口訣暮卧存日在額上月在臍上辟¶
千鬼萬邪致玉女来降¶
真人和六液學生之法不可泣涙及多唾泄是以真人¶
常吐納咽味以和六液¶
<pb:KR3k0023_WYG_067-14a>¶
五卯之日甲寅庚申是尸鬼競亂精神躁穢之日夫婦¶
不可同席當清齋不寢凡五卯之日當齋心存神念炁¶
常如此者玉女降侍¶
詩朝逰北海暮蒼梧袖裏青蛇膽氣麄三入岳陽人不¶
識朗吟飛過洞庭湖　飲海龜兒人不識燒丹符子鬼¶
難看一粒粟中藏世界二升鐺裏煮山川　三千里外¶
無家客七百年前雲外身行滿蓬莱為别館道成瓦礫¶
是黄金待賔榼裏常存酒化藥爐中别有春積徳求師¶
<pb:KR3k0023_WYG_067-14b>¶
何患少由来天地不私親　欲整鋒鋩敢憚勞凌晨開¶
匣玉龍嘷手中氣岸冰三尺石上精神蛇一條姦血暗¶
隨流水盡兇膏今逐漬㾗消削除浮世不平事與爾相¶
將上九霄(並吕/洞賔)華山髙處是吾宫出即凌空跨曉風臺¶
殿不將金鎻閉来時自有白雲封　三峯千載客四海¶
一閒人(並陳/圖南)仙術每將丹訣解史才曾把逸書删家僮¶
只有猿隨從坐客惟聞鶴往還處士星孤輕世俗大夫¶
松好賤官班碁殘夜石秦雲斷琴徹秋巖蜀月彎(孫隣/㡬)¶
<pb:KR3k0023_WYG_067-15a>¶
洗硯魚吞墨烹茶鶴避烟閒惟歌聖代老不恨流年(魏/仲)¶
(先/)嘗恨清風千載鬱洞天今得恣遊遨松楸古色玉壇¶
静鸞鶴不来青帝髙茅氏并寒丹已化𤣥宗碑斷夢仍¶
勞分明有箇長生路休向紅塵嘆二毛(許/堅)宿植靈根何¶
太早洞悟真風何年少常令丹海飛日烏又使玉液朝¶
元腦崑䑓氣候四時春紫府光隂夜如曉来時不用五¶
雲車跨着清風下蓬島(崔/存)誰人能識白元君上士由来¶
盡見聞避世早空南火宅植田髙種北山雲雞能抱卵¶
<pb:KR3k0023_WYG_067-15b>¶
心常聽蟬到成形殻自分學取大羅些子術免教松下¶
作孤墳(伊用/昌)省悟前非一息間更抛人世棄塵寰徒誇¶
美酒如瓊液休戀嬌娥似玉顔含笑謾教心思苦别離¶
還使鬢毛斑雲中幸有堪歸路無限青山是我山　何¶
用燒丹學駐顔閙非城市静非山時人若覔長生藥對¶
景無心是大還(馬自/然)肘𫝊丹篆千年術口誦黄庭兩卷¶
經鶴觀古壇槐隂裏悄無人迹户常扃(吕仙/翁)下瞰虛空¶
臨絶澗上排雲霧倚山顛四邊絶險無猿鳥獨卧深雲¶
<pb:KR3k0023_WYG_067-16a>¶
二十年(率子/連)千尋練帶新安水萬仭花屏問政山自少¶
雲霞居物外不多塵土到人間壺懸仙島吞丹罷椀浸¶
星宫呪水閒容易煮銀供客用辛勤栽果與猿攀溪童¶
乞火朝敲竹山鬼聴琴夜撼&KR1498;花氣熏人香馥馥澗聲¶
聆耳響潺潺早晩重逢蕭塢客願隨芝葢出塵寰(聶師/道)¶
手種一株松未老爐燒九轉藥新成心中已得黄庭術¶
頭上應無白髪生(寤/公)青山雲水窟此地是吾家後夜流¶
瓊液凌晨咀絳霞琴彈碧玉調爐煉白朱砂寳鼎存金¶
<pb:KR3k0023_WYG_067-16b>¶
虎元田飬白鵶一瓢藏世界三尺斬妖邪觧造逡廵酒¶
能開頃刻花有人能學我同共看仙葩(韓/湘)翠羽旌幢仙¶
子隊紫雲樓閣玉皇家人間風雨易分散回首武陵空¶
落花(王世/寕)¶
　　道士¶
三景法師太上八素真經曰凡道三景稱三景弟子已¶
度三人付師友已後𫝊授得稱三景法師¶
瓊華真人華陽公主大厯七年以病丐為道士號瓊華¶
<pb:KR3k0023_WYG_067-17a>¶
真人¶
名在丹臺紫陽真人周季道入䝉山遇羡門子再拜乞¶
長生訣羡門子曰名在丹臺玉室中何憂不仙(並六/帖)¶
幽逸之人周穆王尚神仙因尹真人草樓之觀遂召幽¶
逸之人置為道士(樓觀/本記)¶
冠章甫衣黄衣稷丘公者太山下道士漢武帝東廵狩¶
乃冠章甫衣黄衣擁琴来迎(列仙/𫝊)¶
父母師友陸法師曰凡道士道徳為父神明為母清浄¶
<pb:KR3k0023_WYG_067-17b>¶
為師太和為友大戒三百以杜未兆之禍威儀三千以¶
興自然之福¶
朱篆八字後唐清㤗中進士龎式於嵩陽觀聚課有薛¶
學士者因上山採樵次見道士五人曳輕羅羽帔身長¶
大欲攜此子同去薛辭之乃禠其襂背上朱篆一行八¶
字道士乗虛而去薛歸觀話其事無有識其篆者(比夢/𤨏言)¶
仙階之秀陳子昂頌尊師有弟子十人並仙階之秀¶
句曲山種果秦孝王時道士周大賔住句曲山下種五¶
<pb:KR3k0023_WYG_067-18a>¶
果也(真/誥)¶
夢逰帝居賀知章病夢逰帝居數日寤乃請為道士還¶
鄉里(六/怗)¶
詩蒼蒼五老霧中壇杳杳三山洞裏官手䕶崑崙象牙¶
簡心推霹靂棗枝盤春飛雪粉加毫潤曉潄瓊膏冰齒¶
寒漸恨流年筋力少惟思露冕事星冠(包/佶)偶逢蒲家郎¶
乃是葛仙客行常乗青竹饑即煮白石腰間嫌大組心¶
内保尺宅我願從之遊深山鏁玉液(令狐/楚)一别髙人世¶
<pb:KR3k0023_WYG_067-18b>¶
事多歸山岐路轉蹉跎定知上藥延衰齒每憶𤣥談飬¶
太和任道人生如夢寐也從時態起風波錦囊真籙遥¶
相許只待飈輪更一過(徐/鉉)道術曾留意先生早擊䝉家¶
家迎薊子處處識壺公長嘯峨嵋北潛行玉壘東有時¶
騎猛虎虚室使仙童(杜/甫)相逢豈偶然標格是神仙角弁¶
峩秋頂筇枝閣暮肩結茅休買地跨鶴合冲天莫訝長¶
躭酒曾權子母錢(孫/向)至今歩虛象猶有孤飛鸞幽幽古¶
殿門下壓浮雲端萬丈水聲落四時松色寒(竇/參)乗龍控¶
<pb:KR3k0023_WYG_067-19a>¶
鯉真吾偶化石燒金即我曹塵世混来名異跡蓬山思¶
去夢魂勞吟依古栢天風斷嘯近仙壇海月髙九轉丹¶
成顔愈少髪勝純漆臉勝桃(張希/顔)㡬度題書寄入山不¶
知何處得書看莓苔石上秋吟逺星斗壇中夜拜寒白¶
鶴有名呼即至黄金無用化非難憶師便欲尋師去芝¶
术栽成盡可飡(趙紫/芝)¶
道語齋戒以享上帝夙罄精誠隂隲而福下民竚垂善¶
應　忝造化爐中之物咸與為春戴生成宇内之天其¶
<pb:KR3k0023_WYG_067-19b>¶
寧惟永　琅函蘂笈披三洞之秘文絳節霓旌延九霄¶
之飛馭　惟徳動天敢自忘於惕厲大鈞播物實仰賴¶
於涵容作善降祥有髙天之在上致誠不息如皦日之¶
難欺　靈壇芬席備三日之彞儀丹篆朱章罄一心之¶
悃欵　雖亦有禱於三清惟乞無災之二字　自頂至¶
踵誠知報塞之難由身及家舉賴扶持之賜(並通/用)炳炳¶
台符祥應誕彌之月昭昭天鑒筭増有永之年敢輸所¶
禱之誠更凟葢髙之聽伏願夀齊南極福比東溟與國¶
<pb:KR3k0023_WYG_067-20a>¶
同休翊宗社無窮之祕錫公純嘏伴蓬壺不老之仙¶
少而壯壯而老固物理之盈虛誠則著著則明本人情¶
之清浄俯殫悃愊仰達穹蒼屬逢孟夏之辰復届始生¶
之月敢陳菲薦上凟髙真爾夀爾昌皆本自天之祐將¶
安將樂上祈覆物之仁　蓬矢門闌載遇始生之旦蘂¶
珠宫闕乆依至道之宗將俯誕辰恭脩醮會奏諸天之¶
隠韻諷太上之真詮絳筆書詞䖍拜章於玉闕銀編鑄¶
簡願益筭於金房(並生/日)圓穹垂佑非求報於有生庶類¶
<pb:KR3k0023_WYG_067-20b>¶
䝉休合知歸於洪造　天道好生實賦形之攸自人倫¶
欲續荷所懇之必從　大徳曰生已協熊羆之夢至誠¶
無息敢傾螻蟻之心比臨蓐以懐憂輙望雲而請命亟¶
賴乾坤之孚佑肆令母子之歡康爰舉真科用酬丕貺¶
以嗣以續幸家世之有𫝊難終難窮庶年齡之未艾(祈/嗣)¶
齋戒以事帝既殫精意之誠忱疾痛則呼天葢出人情¶
之迫切　隂陽為宼一身難保於至和禍福無門萬化¶
悉由於真宰　方習是知非而有請宜赦過宥罪以無¶
<pb:KR3k0023_WYG_067-21a>¶
私　隂陽之升降偶失其序脾肺之逆順不相宜和或¶
者星宫之所加臨意其運厯之有會&KR1541;　誓勤犬馬之¶
餘生圖報乾坤之大賜(禱/病)農心憫雨深懐失業之憂吏¶
職承流敢憚責躬之請　雨澤應期顧觧龜文之坼秋¶
成有望可占魚夢之祥　惟天地實民父母忍赤子之¶
渴饑雖山川能出風雲必有司於號令興油雲一瞬之¶
間注甘雨四天之下　鶴鳴九臯上雲霄而猶聞蟻居¶
大澤知隂雨之方来葢蠕動之慘舒皆範圍於覆載民¶
<pb:KR3k0023_WYG_067-21b>¶
之苛瘠帝實矜憐　木饑火旱雖闗冥數之推移金簡¶
玉書能拯含生之疾苦旱當七八月之間比殫䖍禱雨¶
既三五日以徃仰荷靈休有開必先無徳不報庸即琳¶
宫之宇聿遵瓊簡之科　五糓皆熟必不害於垂成三¶
日為霖即可書於大有　仰祈昭鑒俯佑下民和氣致¶
祥五一風而十一雨大田多種千斯倉而萬斯箱(並祈/雨)¶
山海暝冥嘆朝隮之靡間里閭昬墊憂暑濕之交侵誦¶
琅函參翠葢之游啓金篆導華旗之密　百榖既登收¶
<pb:KR3k0023_WYG_067-22a>¶
穫僅同乎㓂至三霖不止浸滛將害於秋成載嚴薰席¶
之陳仰格真綦之御　九月築圃方欣南畝之歸三日¶
為霖或作西成之害天不言而善應民所欲而必從曀¶
曀其隂蠢爾一時之孽杲杲出日歡然百里之和帝意¶
何私人心易感謹輸丹悃上瀆紫霄神之格思仰九霄¶
而難報物其多矣庶萬庾以咸登(並祈/晴)無父何怙可勝¶
痛割之情謂天葢髙俯聽忱恂之懇霓旌接引詣蓬莱¶
三島之中仙馭資陪處瑶林九霞之上　科𫝊黄宅會¶
<pb:KR3k0023_WYG_067-22b>¶
特啓於九幽魂度朱陵身必超於十極　帝心簡在雖¶
禍福之無門天數莫逃信生死之有地朝露既晞重嘆¶
色身之幻遺風猶在恍存心目之間銜哀在疚曷勝莪¶
蓼之懐瀝血設誠用展蘋蘩之潔　緑章盡徹黒簿盡¶
除　仗兹清浄之縁破乃昬迷之障三清上聖曲垂赦¶
過之恩十極髙真同賜度生之力　玉京金闕歩八景¶
之煙霞圓嶠方壺嘯一天之風月　惟皇上帝道之尊¶
徳之尊凡厥庶民生由是死由是　死生有定子不能¶
<pb:KR3k0023_WYG_067-23a>¶
為其親私窮苦方深天尚或從於人欲(並追/薦)¶
　¶
　¶
　¶
　¶
　¶
　¶
　¶
<pb:KR3k0023_WYG_067-23b>¶
　¶
　¶
　¶
　¶
　¶
　¶
　¶
　錦繡萬花谷後集卷二十七¶
