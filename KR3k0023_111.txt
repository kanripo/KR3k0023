# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:18.061885
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 續集卷三十一
<pb:KR3k0023_WYG_111-1a>¶
欽定四庫全書¶
　錦繡萬花谷續集卷三十一¶
　類姓¶
　　阮¶
青白眼阮籍字嗣宗任性不羈方外之士見崇禮典能¶
為青白眼見禮俗之士以白眼對之為步兵校尉(晉/書)¶
北富南貧阮咸字仲容與叔父籍為竹林之逰居道南¶
北阮富南阮貧七月七日以竿挂大布犢鼻於庭曰未¶
<pb:KR3k0023_WYG_111-1b>¶
能免俗聊復爾耳厯散騎侍郎補始平太守顔延年作¶
五君詠詠咸云屢薦不入官一麾乃出守¶
百錢挂杖阮修字宣子百錢挂杖頭當世富貴不肯顧¶
自得於林阜間¶
　　管¶
管城周文王第三子管叔鮮受封於管以國為氏焉今¶
鄭州管城是也齊有管夷吾字敬仲(姓/纂)¶
龍頭龍尾管寜字幼安詔為太中大夫固辭不受遂下¶
<pb:KR3k0023_WYG_111-2a>¶
詔曰寧耽懐道徳服膺六藝清虛足以侔古㢘白可以¶
當世又王基薦之曰寧含章素質氷潔淵清韜古今於¶
胷懐包道徳之機要(魏/志)　世說云嘗與華歆同席讀書¶
有乗軒冕過門者寧讀書如故歆廢書而看寜割席分¶
坐曰子非吾友也寧歆邴原三人相善時人號為一龍¶
寧為龍頭原為龍腹歆為龍尾(魏/志)¶
　　罕¶
餼國人粟左襄公二十九年鄭子皮以子展之命餼國¶
<pb:KR3k0023_WYG_111-2b>¶
人粟米一鍾是以得鄭國之民故罕氏常掌國政以為¶
上卿¶
　　雋¶
褒衣博帯雋不疑字曼倩治春秋進退必以禮名聞州¶
郡暴勝之為直指使者至渤海不疑官進賢冠帶櫑具¶
劔佩環玦褒衣博帶盛服至門上謁勝之望見不疑容¶
貌尊嚴衣冠甚偉躧履起迎不疑曰凡為吏太剛則折¶
太柔則廢勝之敬納其戒擢京兆尹京師吏民敬其威¶
<pb:KR3k0023_WYG_111-3a>¶
信(前漢/史)¶
　　展¶
以字為氏左𨼆公八年無駭卒羽父請諡與族衆仲曰¶
諸侯以字為諡因以為族官有世功則有官族公命以¶
字為展氏¶
　　趙¶
良大夫宣公二年孔子曰趙宣子古之良大夫也¶
客數千人平原君趙勝喜賔客賔客至者數千人三去¶
<pb:KR3k0023_WYG_111-3b>¶
相三復位封於東武城(史/記)¶
定律令趙禹武帝時以刀筆吏積勞遷為御史與張湯¶
論定諸律令用法益刻(史記酷/吏𫝊)¶
馬服君趙奢為趙田部吏収租稅平原君家不肯出奢¶
封馬服君以法治之殺平原君用事者九人(通/鑑)¶
鉤距趙廣漢舉茂才察孝㢘治行尤異守京兆尹遷潁¶
川太守教吏為缿筩投書相告訐善為鉤距以得事情¶
銖兩之姦皆知之吏民稱之不容口見事風生無所回¶
<pb:KR3k0023_WYG_111-4a>¶
避(前漢/史)¶
雄飛趙温字子柔初為京兆尹嘆曰大丈夫當雄飛安¶
能雌伏遂棄官去嵗飢散家糧以賑窮餓所活萬餘人¶
拜司徒¶
宣揚國命趙岐字邠卿少明經有才藝後遷太僕為副¶
使宣揚國命所到郡縣百姓皆喜曰今日乃復見使者¶
車騎(並後/漢史)¶
虎威將軍趙雲嘗将數十騎與曹公戰先主曰子龍一¶
<pb:KR3k0023_WYG_111-4b>¶
身都是膽也軍中號為虎威将軍(蜀/志)¶
置銅斗鐵尺趙煚少孤養母至孝年十四有人盗伐其¶
父墓中樹者對之號慟因執送官仕隋為冀州刺史甚¶
有威恵市多姦詐乃為銅斗鐵尺置於肆百姓便之(北/史)¶
扈鑾學士趙鳳幽州人少以儒學知名為鄆州節度判¶
官晉取鄆州荘宗聞鳳名得之喜以為扈鑾學士荘宗¶
即位拜鳳中書舍人翰林學士明宗置端明殿學士以¶
馮道及鳳為之(五代/史)¶
<pb:KR3k0023_WYG_111-5a>¶
社稷臣趙普字則平幽州薊人太祖受禪普以佐命功¶
授右諫議大夫樞宻直學士昭憲寢疾普入與顧命拜¶
樞宻使乾徳二年為門下侍郎同中書門下平章事集¶
賢殿大學士五年拜尚書左僕射昭文館大學士太祖¶
寵待普如左右手判大理寺雷徳讓憤其屬附普增减¶
刑名因求見太祖語不遜太祖怒叱之曰鼎鐺尚有耳¶
汝不聞趙普吾之社稷臣乎徳驤坐貶薨封真定郡王¶
諡曰忠獻¶
<pb:KR3k0023_WYG_111-5b>¶
　　鮑¶
王咸舉幡鮑宣好學明經舉孝㢘為郎何武薦為諫議¶
大夫後拜司𨽻以摧辱宰相下廷尉博士弟子王咸舉¶
幡太學下曰欲救鮑司𨽻者㑹此下諸生㑹者千餘人¶
(出後/漢史)¶
　　馬¶
草茅言天下事馬周字賔王博州人入闗留客汴舎新¶
豐逆旅主人不之顧周命酒一斗八升悠然獨酌衆異¶
<pb:KR3k0023_WYG_111-6a>¶
之至長安舎中郎將常武家何武人不渉學問為條二¶
十餘事皆當世所切太宗怪問何何曰此非臣所能家¶
臣馬周教臣言之帝即召與語帝悅拜監察御史奉使¶
稱職帝嘗以飛帛書賜周曰鸞凰冲霄必假羽翼股肱¶
之寄要在忠力賛曰由一介草茅言天下事明習憲章¶
若素官于朝(唐/史)¶
　¶
　¶
<pb:KR3k0023_WYG_111-6b>¶
　¶
　¶
　¶
　¶
　¶
　¶
　¶
　錦繡萬花谷續集卷三十一¶
