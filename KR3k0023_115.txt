# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:18.132409
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 續集卷三十五
<pb:KR3k0023_WYG_115-1a>¶
欽定四庫全書¶
　錦繡萬花谷續集卷三十五¶
　類姓¶
　　祭¶
雅歌投壺祭遵對酒設樂必雅歌投壺在軍旅不忘爼¶
豆(後漢/史)¶
　　解¶
考績第一解系字少連父脩魏琅琊太守考績為天下¶
<pb:KR3k0023_WYG_115-1b>¶
第一(晉/史)¶
　　戴¶
大戴小戴戴徳延君戴聖次君皆受禮於后蒼徳號大¶
戴為信都太守聖號小戴以博士論石渠由是禮有大¶
戴小戴(前漢孟/卿𫝊)¶
解經不窮戴憑習京氏易年十六郡舉明經拜郎中正¶
旦朝賀百僚畢集帝令能說經者相難詰理有不通輒¶
奪其席以益通者憑遂坐五十餘席京師語曰解經不¶
<pb:KR3k0023_WYG_115-2a>¶
窮戴侍中(後儒/林𫝊)¶
闗中大豪戴良字叔鸞父遵字子髙家富好給施食客¶
常三四百人語曰闗中大豪戴子髙良舉孝㢘不就逃¶
入江夏山中不仕¶
積薪自焚戴封對賢良策第一拜議郎遷西華令時蝗¶
灾獨不入西華界年旱禱請無獲乃積薪以自焚火起¶
而大雨暴至遷中山相縣囚四百人當刑皆遣歸與剋¶
期日皆無違者(並後/漢史)¶
<pb:KR3k0023_WYG_115-2b>¶
秋毫指擿戴胄秦王㧞武牢引為府士曹參軍大理少¶
卿缺太宗曰大理人命所繋胄清直其人即日命之犯¶
顔據正參處法意至析秋毫隨類指擿言若湧泉帝修¶
洛陽宫胄疏諫止之¶
父子繼為宰相戴至徳乾封中遷侍郎同三品閱十數¶
年父子繼為宰相髙宗為飛白書賜至徳遷尚書右僕¶
射時劉仁軌為左人有訴率優容之至徳乃究本末終¶
不顯私恩(並唐/史)¶
<pb:KR3k0023_WYG_115-3a>¶
　　蒯¶
齊之辯士蒯通范陽人說韓信反齊之辯士拾遺舉過¶
顯賢進能(前漢/史)¶
　　藺¶
全璧歸趙藺相如趙人也全璧歸趙從趙王與秦㑹於¶
澠池秦王竟酒終不能加勝於趙既歸以相如功大拜¶
為上卿(史/記)¶
　　員¶
<pb:KR3k0023_WYG_115-3b>¶
八科皆中員半千字榮期王義方常曰五百嵗一賢者¶
生子宜當之因改今名凡舉八科皆中咸亨中上書自¶
陳云云陛下何惜玉陛方寸地不使臣披露肝膽乎書¶
奏不報¶
　　段¶
材可取卿相段㑹為杜陵令五府舉為西域都䕶西域¶
敬其威儀谷永與之書曰若子之材可優㳺都城而取¶
卿相何必勒功昆山之側(前漢/史)¶
<pb:KR3k0023_WYG_115-4a>¶
凉州三明段熲字紀明舉孝㢘為陽陵令所在有能政¶
初與皇甫威明張然明並知名京師稱為凉州三明位¶
至太尉(後漢/史)¶
真將軍段志𤣥齊州人文徳皇后之𦵏與宇文士及勒¶
兵衛章武門太宗夜遣使至二將軍所士及披戸納使¶
志𤣥拒曰軍門不夜開使者示手詔志𤣥曰夜不能辨¶
不納比曙帝歎曰真將軍周亞夫何以過(唐/史)¶
禱而雨段文昌字墨卿穆宗拜平章事未踰年授劔南¶
<pb:KR3k0023_WYG_115-4b>¶
西川節度使文宗立徙帥荆南州或旱禬解必雨或久¶
雨遇出㳺必霽民為語曰旱不苦禱而雨雨不愁公出¶
㳺¶
　　灌¶
販繒灌嬰睢陽販繒者號昌文侯與絳侯共立文帝為¶
太尉(前漢/史)¶
　　萬¶
成孝鄉萬敬儒三世同居喪親廬墓刺血寫浮屠書斷¶
<pb:KR3k0023_WYG_115-5a>¶
手二指輙復生改所居曰成孝鄉(唐/史)¶
　　卞¶
大龍卞壼父粹兄弟六人並登宰府世稱卞氏六龍(晉/史)¶
五經博士卞華偏習五經仕梁兼五經博士說經析理¶
為當時之冠(南/史)¶
　　邵¶
博覽經史邵續朴素有志烈博覽經史妙解天文為平¶
原樂安太守(晉/史)¶
<pb:KR3k0023_WYG_115-5b>¶
八世同居邵榮興八世同居詔表門閭蠲租稅(南史孝/義𫝊)¶
詔標里閭邵洪哲縣令范道榮坐除名洪哲代詣京師¶
明申曲直道榮感其誠節訴省申聞詔下標里閭(出北/史節)¶
(義/𫝊)¶
真國器皇朝邵亢字興宗舉茂才異等除建康軍節度¶
推官召為國子監直講改館閣校勘同知太常禮院英¶
宗召對羣玉殿謂曰學士真國器也擢同修起居注後¶
拜樞宻副使¶
<pb:KR3k0023_WYG_115-6a>¶
　　到¶
佐守荆楚到彦之字道豫楚大夫屈到後也彦之佐守¶
荆楚垂二十載威信為士庶所懐遷南豫州刺史鎮厯¶
陽(南/史)¶
　　暴¶
郎子好相表暴顯字思祖幼時見一沙門指之曰此郎¶
子好相表大必為良將貴極人臣語終失之從齊神武¶
起義遷徐州刺史(北/史)¶
<pb:KR3k0023_WYG_115-6b>¶
　　賀¶
當世儒宗賀循字彦先山隂人舉秀才除陽羡令以寛¶
恵為本不求課最朝廷疑滯皆諮之輒依經禮而對為¶
當世儒宗(晉/史)¶
上殿不下賀琛世習禮樂仕梁累遷尚書左丞每進見¶
武帝與語常移晷刻省中語曰上殿不下有賀雅琛容¶
止閒雅故呼之(南/史)¶
慶湖遺老集皇朝賀鑄字方回孝恵皇后之族孫授右¶
<pb:KR3k0023_WYG_115-7a>¶
班殿直元祐中用武易文為通判泗州又倅太平州以¶
卒鑄好學蔵書萬卷工文詞尤長於樂府有慶湖遺老¶
集¶
　　謝¶
一丘一壑謝鯤字幼輿好老易善鼓琴為豫章太守涖¶
政清肅百姓愛之一丘一壑自謂過庾亮(晉/史)¶
芝蘭玉樹謝𤣥字幼度叔父安嘗約子姪曰子弟亦何¶
豫人事而必欲使其佳𤣥曰譬如芝蘭玉樹欲使其生¶
<pb:KR3k0023_WYG_115-7b>¶
於庭階耳𤣥以精銳八千破苻堅百萬於淮肥聞風聲¶
鶴唳以為王師至¶
無渭陽情謝絢曾戲調其舅袁湛湛曰汝父昔已輕舅¶
汝今復加我可謂世無渭陽情也¶
月犯少㣲謝敷字慶緒澄静寡欲隠於太平山初月犯¶
少微俄而敷死¶
有林下風王凝之妻謝氏字道韞叔父安嘗内集雪下¶
安曰何所似也安兄子朗曰撒鹽空中差可擬道韞曰¶
<pb:KR3k0023_WYG_115-8a>¶
未若栁絮因風起道韞神情散朗有林下風氣(並晉/史)¶
兩玉人謝晦字宣明渉獵文義博贍多通時謝鯤風華¶
為江左第一嘗與晦俱在武帝前帝目之曰一時頓有¶
兩玉人耳(南/史)¶
直省賦詩謝朓字𤣥暉少好學有美名文章清麗善草¶
𨽻長五言詩沈約常云二百年來無此詩也遷尚書吏¶
部郎好奬人才孔闓粗有才筆未為時知孔珪嘗令草¶
讓表以示脁脁嗟吟良久手自折簡寫之謂珪曰士子¶
<pb:KR3k0023_WYG_115-8b>¶
聲名未立應共奨成無惜齒牙餘論嘗直中書省賦詩¶
有蒼苔依砌上紅藥當階翻之句¶
西堂詩夢謝恵連十嵗能屬文靈運嘉賞之云每有篇¶
章對恵連輒得佳語嘗於永嘉西堂思詩不就忽夢見¶
恵連即得池塘生春草大以為工嘗為雪賦以髙麗見¶
竒¶
文章江左第一謝靈運奕之曽孫文章之美為江左第¶
一為太子左衛率朝廷惟以文義處之為永嘉太守郡¶
<pb:KR3k0023_WYG_115-9a>¶
有名山水肆意逰遨理人聽訟不復闗懐每有一首詩¶
貴賤競寫名動都下徴為祕書監遷侍中詩書皆兼獨¶
絶每文竟手自寫之文帝稱為二寳¶
春日閒居詩謝藺八嵗為春日閒居詩有風定花猶落¶
之句(並南/史)¶
李詩謝賦謝偃貞觀初對䇿髙第嘗為塵影賦二篇帝¶
美其文時李百藥工詩而偃善賦時人稱為李詩謝賦¶
(唐/史)¶
<pb:KR3k0023_WYG_115-9b>¶
　¶
　¶
　¶
　¶
　¶
　¶
　¶
　錦繡萬花谷續集卷三十五¶
