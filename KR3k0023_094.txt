# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:17.720846
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 續集卷十四
<pb:KR3k0023_WYG_094-1a>¶
欽定四庫全書¶
　錦繡萬花谷續集卷十四¶
　　羊¶
跪乳鄭氏婚禮謁文贊曰羣而不黨跪乳有敬禮以為¶
䞇吉事之宜　譙子法訓曰羊有跪乳之禮而人取法¶
焉¶
土怪桓子穿井獲如二缶其中有羊焉使問仲尼曰吾¶
穿井得狗何也對曰以丘所聞羊也木石之恠䕫魍魎¶
<pb:KR3k0023_WYG_094-1b>¶
水之怪龍罔象土之怪曰羵羊也(國語/)¶
嶽精周易異謀類曰泰山失金雞西嶽亡玉羊(鄭𤣥注/曰羊二)¶
(嶽之/精也)¶
賁首毛詩曰䍧羊賁首三星在霤(鄭𤣥注曰羊牝/曰䍧賁大也)¶
噉珠劉義慶幽㝠録曰洛下有澗穴婦欲殺夫推下經¶
多時至底乃得一穴行至數十里明踰三光人長三丈¶
引過九處其人乃告饑長人指樹下一羊令羊跪捋羊¶
鬚初得一珠長人取之曰取後一珠令噉即療饑¶
<pb:KR3k0023_WYG_094-2a>¶
　　豕¶
伯封貪昔有仍氏生女樂正后䕫取之生伯封實有豕¶
心貪婪無厭謂之封豕¶
彭生見齊無知殺其君十二月齊侯游于姑棼遂田于¶
貝丘見大豕從者曰公子彭生也公怒曰彭生敢見射¶
之豕人立而啼公懼墜于車傷足喪屨遇賊于門遂殺¶
之而立無知(並左/𫝊)¶
梁鴻牧豕梁鴻家貧牧豕上林苑中曽誤遺火燒及他¶
<pb:KR3k0023_WYG_094-2b>¶
舎乃以豕償之其主猶以為少鴻願以身居作主人許¶
因為執勤不懈耆老見鴻非常人乃共責讓主人於是¶
悉還其豕鴻不受乃去¶
誣告豬肉經筵官㑹食資善堂東坡盛稱河豚之美吕¶
原明問其味曰直那一死再㑹又稱豬肉之美范淳甫¶
曰柰發風何東坡笑曰淳甫誣告豬肉¶
　　猫¶
死願為髙宗后王氏及良娣為武后所殺良娣罵曰我¶
<pb:KR3k0023_WYG_094-3a>¶
後為猫使武后為䑕吾當扼其喉以報后后聞之不悦¶
詔六宫毋養猫¶
因獻議崔祐甫為中書舎人朱泚軍中猫䑕相乳表其¶
瑞宰相常衮率羣臣賀祐甫曰可弔不可賀代宗問故¶
因獻猫䑕議¶
詩纎鈎時得小溪魚飽臥花隂興有餘自是䑕嫌貧不¶
到莫慙尸素在吾廬(林和/靖)白玉狻猊藉錦茵冩經湖上¶
浄名軒吾方大謬求前定爾亦何知不少喧出沒任從¶
<pb:KR3k0023_WYG_094-3b>¶
倉内䑕鑚窺寧似檻中猿髙眠永日長相對更約冬裘¶
共足温(張無/盡)¶
　　雞¶
天雞桃都山有大樹曰桃都枝相去三千里上有天雞¶
日初出照此木天雞即鳴天下雞皆隨之(𤣥中/記)¶
憚為人用賓孟適郊見雄雞自斷其尾問之侍者曰憚¶
其為犧¶
極有𤣥致晉宋處宗嘗置一長鳴雞著牕間後雞作人¶
<pb:KR3k0023_WYG_094-4a>¶
語與處宗談論極有𤣥致處宗因此功業大進(幽㝠/録)¶
呼祝祝祝雞翁善養雞今世人呼雞云祝祝起此(博物/志)¶
銜赤珠昭靈后名含始逰于洛水有玉雞銜赤珠曰吞¶
之者王含始吞之生漢髙祖(六/帖)¶
鳴不失晨劉邠取山雞毛著器中使管輅筮筮云髙嶽¶
巖巖有鳥朱首羽翼赤黄鳴不失晨此山雞之毛(魏/志)¶
詩斷尾雄雞本畏烹年来聴法伴修行還須却置蓮花¶
漏去怯風霜恐不鳴(東/坡)立馬階除待一鳴何如春夢不¶
<pb:KR3k0023_WYG_094-4b>¶
聞聲固知雞口羞牛後不待羣鳴已可驚(陳無已次韻/秦觀聞雞)¶
　　鵝¶
食炙知色苻朗食鵝知色黒白之處人不信既而試之¶
果然¶
十萬錢唐僖宗好鬬鵝數幸六王宅興慶池與諸王鬬¶
鵝一鵝至值十萬錢¶
詩房相西亭鵝一羣眠沙泛浦白於雲鳳凰池上應回¶
首為報籠隨王右軍　鵝兒黄似酒對酒賞新鵝引頸¶
<pb:KR3k0023_WYG_094-5a>¶
嗔船過無行亂眼多翅開遭宿雨力小困滄波客散層¶
城暮狐狸柰若何(並杜/甫)¶
　　鴨¶
雞伏雞伏鴨卵雛成入水雞母隨岸呼之雛出而不隨¶
母鴨雞異類能相隨也(風俗/通)¶
用此何為建昌侯孫慮於堂前作鬬鴨欄頗施小巧陸¶
遜正色曰君侯勤覽經典用此何為慮即毁之(吳/志)¶
詩已斷鷹隼猜仍叨主人惠潔白盡天姿雙棲莫相忌¶
<pb:KR3k0023_WYG_094-5b>¶
(張文/&KR0343;)褵褷出短蒲毰毸浴清水物忌太鮮明何妨染泥¶
滓(司馬/温公)花鴨無泥滓階前每緩行羽毛知獨立黒白太¶
分明不覺羣心妬休牽衆眼驚稻粱沾汝在作意莫先¶
鳴(杜/甫)¶
　¶
　¶
　¶
　錦繡萬花谷續集卷十四¶
