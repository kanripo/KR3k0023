# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:17.332476
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 後集卷三十四
<pb:KR3k0023_WYG_074-1a>¶
欽定四庫全書¶
　錦繡萬花谷後集卷三十四¶
　　醫¶
君臣佐使藥有君臣佐使以相宣攝合和一君二臣三¶
佐五使乂可一君三臣九佐使也¶
隂陽配合藥有隂陽配合子母兄弟根莖花實草石骨¶
肉有单行者有相須者有相使者有相畏者有相惡者¶
有相反者有相殺者(出本/草)¶
<pb:KR3k0023_WYG_074-1b>¶
針經脈法郭玉者廣漢人初有老父釣於涪水因號涪¶
翁著針經脈法弟子程髙尋求積年翁乃授之玉少師¶
事髙學方診六㣲之技為太醫丞(出後/漢書)¶
四家論方技為四家有醫經家有方家有房中家有神¶
仙家(出七/略)¶
蛇從瘡中出河内太守劉勲女若左膝裏瘡痒出迎華¶
他使視他以繩繫一犬於馬後走馬牽犬犬困不能行¶
因取斷腸以向瘡口須臾有若蛇者從瘡中出長三尺¶
<pb:KR3k0023_WYG_074-2a>¶
(出華他/别𫝊)¶
湔腸滌臟虢太子死扁鵲至虢國中庶子曰暴蹙而死¶
扁鵲曰尚可活也庶子曰先生得無誕乎臣聞上古有¶
俞附療病不以湯液乃割皮解肌湔洗腸胃潄滌五臟¶
(出史/記)¶
刮骨去毒闗羽為流矢貫臂每隂雨常疼痛醫曰矢鏃¶
有毒當破臂刮骨去毒乃可除之也(出蜀/志)¶
扁鵲兄弟鶡冠子云扁鵲兄弟三人並醫魏文侯問孰¶
<pb:KR3k0023_WYG_074-2b>¶
最善扁鵲曰長兄神眎故名不出家仲兄神毫毛故名¶
不出門臣針人血脈投人毒藥故名聞諸侯(出意/林)¶
風百病之始風者百病之始也清淨則内腠閉拒雖有¶
苛毒弗能害故病乆則𫝊化上下不并良醫弗為¶
四時氣傷五臟春傷於寒風邪留連乃為洞泄木勝脾¶
土故也夏傷於暑秋必病瘧秋傷於濕一逆而欬發為¶
痿厥金乗胃土故也冬傷於寒春必病瘟四時之氣更¶
傷五臟¶
<pb:KR3k0023_WYG_074-3a>¶
隂陽寒熱隂靜陽躁陽生隂長陽殺隂蔵陽化氣隂成¶
形寒極生熱熱極生寒寒氣生濁熱氣生清¶
四經十二從人有四經十二從經應四時十二從應十¶
二月十二月應十二脈春弦夏洪秋浮冬沈四時經脈¶
也從謂天氣順行十二辰之分十二脈謂手三隂三陽¶
足三隂三陽¶
五臓六府五臓藏精氣而不㵼故滿而不能實六府𫝊¶
化物而不藏故實而不能滿水榖入口則胃實而腸虛¶
<pb:KR3k0023_WYG_074-3b>¶
食下則腸實而胃虛¶
水榖海胃者水榖之海六府之源五味入口藏於胃以¶
飬五臓氣氣口亦太隂也五臓六府之氣味皆出於胃¶
變見於氣口五氣入鼻藏於心肺有病鼻為不利¶
百病生於皮毛百病始生必先於皮毛邪中之則腠理¶
開開則入客於絡脈留而不去𫝊入於經留而不去𫝊¶
入腸胃¶
臟一腎兩臓各有一耳腎獨有兩者何也腎兩者非皆¶
<pb:KR3k0023_WYG_074-4a>¶
腎也其左者為腎右者為命門命門者諸神精之所舍¶
元氣之所繫男子以一藏精女子以一繫胞¶
冬不按蹻春氣病在頭夏氣病在臓秋氣病在肩背冬¶
氣病在四支冬不按蹻春不齀衂春不病頸項仲夏不¶
病胸脇長夏不病洞泄秋不病風瘧冬不病痺厥並為¶
冬不按蹻所致(已上並/出内經)¶
　　卜¶
一卦帛十疋天寳末處士錢知㣲嘗至洛遂榜天津表¶
<pb:KR3k0023_WYG_074-4b>¶
柱賣卜一卦帛十疋居一日有貴公子讀榜命取帛如¶
數卜焉錢命蓍布卦曰子筮可期一生君何戲為其人¶
曰卜事甚切先生誤乎錢云請為韻語曰兩頭㸃土中¶
心虛懸兩足踏吸不肯下錢其人本意買天津橋也紿之¶
其精如此(出酉陽/雜爼)¶
卜負金隗炤善易臨終謂妻子曰後雖大荒勿賣宅後¶
五年詔使姓龔負吾金以吾所書版索之後如其言妻¶
齎版詣使者使者惘然沈吟乃悟取蓍筮卦成曰妙哉¶
<pb:KR3k0023_WYG_074-5a>¶
隗生吾不負金賢夫藏金以待太平知吾善易書版寄¶
意金有五百斤盛以青甕埋在堂屋下去壁一丈入地¶
九尺妻掘之果得金¶
綬笥有蛇後漢馮緄拜隴西太守綬笥有兩赤蛇分走¶
許曼筮曰二嵗當為邊將官有東名五年為大將南征¶
失火管輅在田舍主人患失火輅卜曰明日南陌上有¶
一角巾生駕黒牛故車必邀留如此言生不得已宿然¶
意不安以為圖已乃把刀出門倚積薪假寐欻有一物¶
<pb:KR3k0023_WYG_074-5b>¶
如獸手中持火舉刀斫腰視之乃狐也火遂絶¶
買鞭懸樹鮑瑗貧苦不信卜筮㑹淳于智至為作一卦¶
曰君安宅失宜故貧入市有人持馬鞭賣買之以懸舍¶
東大桑樹三年當暴得財如言後浚井得錢十萬銅二¶
十斤¶
折足為敗李綱在隋宦不進筮之得鼎筮人曰君當為¶
卿輔然待易姓乃如志仕不知退折足為敗綱雖顯於¶
唐數稱疾辭位去¶
<pb:KR3k0023_WYG_074-6a>¶
賣卜長安市武攸緒少變姓名賣卜長安市¶
天火之象馬重績晉髙祖以太原拒命廢帝遣兵圍之¶
勢甚危急命馬重績筮之遇同人曰天火之象乾健而¶
離明健者君之徳也明者南面而嚮之所以治天下也¶
同人者人所同也必有同我者焉易曰戰乎乾乾西北¶
也又曰相見乎離離南方也其同我者自北南乎乾西¶
北也戰而勝其九月十月之交是嵗九月契丹遂助晉¶
擊敗唐軍晉遂有天下(出五/代史)¶
<pb:KR3k0023_WYG_074-6b>¶
龜精錢元懿終年六十六初元懿之為新定有士方生¶
時人號為龜精嘗䟽卜辭以貽元懿曰太一接天河金¶
華寶貝多君侯六十六别處下經過至是皆如其言(出/吳)¶
(越備/史)¶
黄中君鬼谷子竇廷芝與卜者胡蘆生相善一日謂竇¶
曰君家禍將至非遇黄中君鬼谷子將不可救廷芝物¶
色求之得李鄴侯泌傾家結之未幾朱泚亂廷芝陷賊¶
事平徳宗命誅之泌以前事上聞得免(出劇/談録)¶
<pb:KR3k0023_WYG_074-7a>¶
瓦卜休咎西京夀安縣有墨石山神祠頗靈神龍中前¶
有兩瓦子過客投之以卜休咎仰為吉覆為凶(出南部/新書)¶
一蓍獨立明皇兼潞州别駕來朝京師將行使術士韓¶
禮筮之蓍一莖孑然獨立禮驚曰蓍立竒瑞非常也不¶
可言(出舊/史)¶
大黄髙后崩丞相陳平等使人迎代王王計未定遂卜¶
之龜兆得大黄庚庚余為天王夏啓以光(出史/記)¶
賁非正色孔子嘗自蓍而卦得賁愀然有不平之狀子¶
<pb:KR3k0023_WYG_074-7b>¶
張進曰賁是吉卦夫子色有不平何也孔子曰山下有¶
火賁非正色也(出家/語)¶
乗舟而來孔子使子貢往外而未來謂弟子兆之遇鼎¶
皆言無下足不來顔子掩口而笑曰無足者乗舟而來¶
賜至矣清朝也子貢果朝至(出衝/波𫝊)¶
遇觀之否陳厲公生敬仲周内史筮之遇觀之否曰是¶
謂觀國之光利用賔于王其代陳有國乎¶
敗必獲秦伯伐晉卜徒父筮之吉渉河侯車敗詰之¶
<pb:KR3k0023_WYG_074-8a>¶
對曰乃大吉也三敗必獲晉君果如其言(出左/𫝊)¶
法天地象四時卜法天地象四時(出史/記)¶
王宗懸綬王宗以賣卜自奉安帝以博士徴恥占驗見¶
知懸綬於縣庭而逃¶
婦女從甕中出有人失妻輅卜之令明旦於東陽城門¶
候擔豚人牽與共鬬其豚走逸即共追之豚入舍突破¶
主人甕其婦從甕中出(出六/帖)¶
　　相¶
<pb:KR3k0023_WYG_074-8b>¶
日角龍廷唐儉説秦王建大計髙祖嘗召訪之儉曰公¶
日角龍廷性恊圖䜟係天下望乆矣若外嘯豪傑北招¶
戎狄右收燕趙濟河而南以據秦雍湯武之業也(出本/𫝊)¶
貴不可言術士崔𤣥豹以相法言人事多中莊宗尤信¶
重之以為北京廵官明宗為内衙指揮使安重誨欲試¶
𤣥豹乃使他人與明宗易服而坐明宗於下坐召𤣥豹¶
相之𤣥豹曰内衙貴將也此不足當之乃指明宗於下¶
坐曰此是也因為明宗言其後貴不可言明宗即位思¶
<pb:KR3k0023_WYG_074-9a>¶
𤣥豹以為神召至京師鳳諫曰好惡上所謹也今陛下¶
神其術而召之則傾國之人皆將奔走吉凶之説明宗¶
遂不復召(出五代史/趙鳳𫝊)¶
骨法非常文穆王元瓘淮將李濤宼錦衣軍命王討之¶
自是日者視王曰此人手刃百人當大貴有僧自新常¶
衣紙衣住廣徳山院聞元瓘至舉衆皆遁而自新巍然¶
晏坐軍中有問其故曰前後左右皆兵耳將安適時王¶
在衆中新乃斂衣奉迎與語乆之及師還遂載而歸後¶
<pb:KR3k0023_WYG_074-9b>¶
王問新當時何以見識答曰㣲僧無他術但覩王骨法¶
非常故幸得識矣(出吳/越史)¶
真貴人五代錢鏐縣録事鍾起有子數人多竊從之遊¶
豫章人有善術者望斗牛間有王氣牛斗錢塘分也因¶
遊錢塘隂求其人私謂起曰占君縣貴人求之市中不¶
可得視君之相貴矣然不足當之鏐適從外來見起反¶
走術者望見之曰此真貴人也召至熟視之顧起曰君¶
之貴因此人乃慰鏐曰子骨法非常願自愛¶
<pb:KR3k0023_WYG_074-10a>¶
神仙狀吳殷文圭舉進士塗中遇一叟目文圭乆之謂¶
人曰向者一人眉緑拳必入口神仙狀也如學道當冲¶
虛不爾有大名於天下而文圭拳實入口乾寧中擢第¶
(出九/國志)¶
耳大貴兆李忠臣帝嘗謂卿耳大貴兆對曰驢耳大龍¶
耳小帝喜其野而誠¶
額文似臨淮王栢良器父友王奐為光弼從事見之曰¶
爾額文似臨淮王面黒子似顔平原殆能立功乃薦之¶
<pb:KR3k0023_WYG_074-10b>¶
光弼(出唐/史)¶
右輔澤而動竇軌後為益州行臺僕射袁天綱復曰赤¶
脈干瞳方語而浮赤入大宅公為將必多殺願自戒軌¶
果坐事見召天綱曰公母憂右輔澤而動不乆必還果¶
還為都督(出唐/書)¶
識清貌古韓思復初鄭仁傑李無為者隱居太白山思¶
復少從二人遊嘗曰子識清貌古恨仕不及宰相也¶
靣如虎袁天綱謂韋挺面如虎當以武處官(出本/𫝊)¶
<pb:KR3k0023_WYG_074-11a>¶
真將軍姑布子卿善相見無恤曰真將軍也趙簡子曰¶
是子其母賤翟婢也奚道貴哉子卿曰天之所受雖賤¶
必貴(出史/記)¶
豐下有後叔服來聘公孫敖聞其能相人見其二子焉¶
叔服曰榖也食子難也収子榖也豐下必有後於魯¶
龍犀入額角朱建平相書曰額有龍犀入髮左角日右¶
角月者王天下¶
功名夀年周訪遇善相者陳訓謂訪與陶侃曰二君皆¶
<pb:KR3k0023_WYG_074-11b>¶
位至方岳功名畧同但侃上夀訪下夀優劣有殊¶
孺子有好相羊祜字叔子遊汶水濵父老謂曰孺子有¶
好相年六十建大功既言便出莫知所在(並出/晉書)¶
不可以科第進鄭朗始朗舉進士有相者言君當貴然¶
不可以科第進俄而有司擢朗第一既又覆實人被相¶
者賀曰安之已而果相(出本/𫝊)¶
熊虎相任晙氣貌偉特時謂之熊虎相¶
竒厖福艾李勣臨事選將必先相其竒厖福艾者遣之¶
<pb:KR3k0023_WYG_074-12a>¶
或問其故答曰薄命之人不足與成功名¶
靣部三無李寛為常侍有門下士姓盧善相或問李公¶
如何曰據其面部所無者三無子無宅無塜公有數子¶
皆先公卒有宅未嘗還鄉居死于池州乗舟歸舟破沈¶
其骨(出金/華子)¶
虎狀豺聲楚子良生子越椒子文曰是子也熊虎之狀¶
豺狼之聲不殺之必滅若敖氏矣鬼猶求食若敖氏之¶
鬼不其餒而後果滅之(出左/𫝊)¶
<pb:KR3k0023_WYG_074-12b>¶
亞夫下獄相南唐宋齊丘微時日者相之曰君貴不可¶
言然亞夫下獄君實有之位極之日當早引退庶幾保¶
全齊丘登相位數載致仕復以大司徒就徴未幾坐陳¶
覺謀干紀事乃賜死(出唐/書)¶
攬鏡知刑蜀張裕曉相術每舉鏡視面自知刑死未嘗¶
不撲之於地後為劉備所殺(出六/帖)¶
肉不稱骨袁天綱視岑文本曰學堂瑩夷故文章振天¶
下首生骨未成自前而視法三品肉不稱骨非夀兆也¶
<pb:KR3k0023_WYG_074-13a>¶
(出本/傳)¶
窮相李白召見及出上顧謂力士曰此人固窮相(酉陽/雜爼)¶
　　先知¶
五十年天子明皇潛龍時見僧萬迴曰五十年天子願¶
自愛五十以後果有禄山之禍(並出/逸史)¶
六十日三品貞觀中張寶藏為金吾長上常因下直歸¶
櫟陽路少年逢畋獵割鮮食倚樹歎曰張寶藏身年七¶
十未嘗得一食如此傍一僧指曰六十日内官登三品¶
<pb:KR3k0023_WYG_074-13b>¶
何足歎也言訖不見寶藏即時還京時太宗苦於氣痢¶
衆醫不效詔問殿庭有能治此疾者重賞之寶藏曽困¶
其疾即具疏以乳煎蓽撥方服之立瘥宣下宰臣與五¶
品官魏徴難之逾月不進擬上疾復作後命進之一啜¶
又平因思曰嘗令與進方人五品官不見除授何也徴¶
懼曰奉詔之際未知文武二吏上怒曰治得宰相不妨¶
已授三品官我天子也豈不及汝耶乃厲聲曰與三品¶
大官特授鴻臚卿時正六十日矣(出獨/異志)¶
<pb:KR3k0023_WYG_074-14a>¶
五般餛飩李宗回與客入闗云吾能知人飲饌因正旦¶
日將謁華隂縣令客曰明日與公各飲椒薤酒一杯食¶
五般餛飩不得飯喫明日見令二公衝寒且速暖兩杯¶
酒來仍著椒薤良乆女奴與令耳語令曰總煑來謂二¶
客曰某小女嘗言不令我幹家事某作惱渠遣校嵗節飲¶
食適云五般餛飩煑何者某令總煑來二客飡盡忽報¶
勅使到縣令驚忙揖客去竟不得飯¶
兩盤餻糜明皇時有術士判人食物一一先定李栖筠¶
<pb:KR3k0023_WYG_074-14b>¶
曰明日看某食何物曰大夫合食兩盤餻糜二十椀橘¶
皮湯平明有勅召對上以金盤盛新糯米餻糜賜之栖¶
筠對御不敢不盡帝大喜曰卿食甚羙更賜一盤又盡¶
既歸病霍亂諸物皆絶口飲橘皮湯僅二十椀方愈(逸/史)¶
城下三天子周太祖時有麻衣和尚善望氣李守正叛¶
河中周太祖親征麻衣語趙韓王曰李侍中安得乆居城¶
下有三天子氣未幾城陷時周世宗與太祖太宗同行¶
(出唐宋/遺史)¶
<pb:KR3k0023_WYG_074-15a>¶
𤣥宗用張嘉貞開元中上急於為理尤注意於宰輔常¶
欲用張嘉貞為相而忘其名夜令中人持燭於省中訪¶
其直宿者誰還奏中書侍郎韋抗即令召入寢殿上曰¶
朕欲命一相常記其姓張而重名今為北方侯伯不欲¶
訪左右旬日念之終忘其名卿試言之抗奏曰張齊丘¶
今為朔方節度使即令草詔援筆而成抗歸宿省中上¶
不解衣以待且將降其詔書夜漏未半忽有中人復促¶
抗入見上迎謂曰非張齊丘乃張嘉貞别命草詔上謂¶
<pb:KR3k0023_WYG_074-15b>¶
抗曰惟朕志先定可以言命矣朕適因閱近日大臣章¶
乃嘉貞表也因灑然方記得其名此亦天啓非人事也¶
上嘉其得人復歎用舍如有人主張(出明皇/雜記)¶
名字亦前定杜相鴻漸之父名鵬舉嘗夢有所之見一¶
大碑云是宰相碑已作者金填其字未作者判名於柱¶
問有杜家兒否曰有任自看之視之記得姓下有鳥偏¶
旁曳脚而忘其字乃名子為鴻漸而謂之曰汝不為相¶
即世世名字當鳥旁而曳脚也鵬舉生鴻漸而名字亦¶
<pb:KR3k0023_WYG_074-16a>¶
前定矣况其官與夀乎(出嘉/話録)¶
垣下生善筮太原王陟真元初應進士舉而京師有善¶
筮者號垣下生陟從筮焉生卦成少不復言又大嗟異¶
謂陟曰此卦郎君後二十三年及第是嵗狀頭更兩年¶
而生郎君待此人應舉然後同年及第某所以訝之後¶
累舉不第亦不記垣下之所尅比張𢎞靖舍人知舉陟¶
及第榜出復於禮部南院序列叅主司各通姓名見首¶
立者即韋瓘也陟忽憶垣下之言試問其年韋答云某¶
<pb:KR3k0023_WYG_074-16b>¶
春秋十九年陟遽應之先輩所隠祗二年何不誠如是¶
且先輩貞元四年生瓘矍然乃取垣下生所記示於衆¶
衆大驚由此以實告(出續定/命録)¶
顧少連下及第貞元中有舉人李頧方就舉聲價極振¶
忽夢一人衣紫云當禮部侍郎顧少連下及第寐覺省¶
中朝並無姓顧者及頃有人通刺稱進士顧少連謁頧¶
驚而見且述當為門生少連曰某不到場中必無此事¶
來年頧果落第至貞元九年顧少連自戸部侍郎權知¶
<pb:KR3k0023_WYG_074-17a>¶
貢舉頧猶未第因潛往造焉臨放榜時相特嘱一人頧¶
又落來年秋少連拜禮部侍郎頧乃登第(出咸/定録)¶
蒸㹠荔枝陳廣漢貯米二囷請元理計其數元理取食¶
箸作數轉曰各若干開囷校之之東則數同西差一升¶
有死䑕焉元理慚曰不知䑕之非米不如剥靣皮矣他¶
日元理詣廣漢設食甚薄廣漢曰有倉卒客無倉卒主¶
人元理以七箸筭曰爼上蒸㹠厨中荔枝何不説廣漢¶
大驚(出西京/雜記)¶
<pb:KR3k0023_WYG_074-17b>¶
大書台字裴光庭當國憬藏以紙大書台字投之光庭¶
曰吾既台司矣尚何事後三日貶台州刺史¶
　¶
　¶
　¶
　¶
　¶
　錦繡萬花谷後集卷三十四¶
