# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:16.578984
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 前集卷三十六
<pb:KR3k0023_WYG_036-1a>¶
欽定四庫全書¶
　錦繡萬花谷前集卷三十六¶
　　饌食¶
十字蒸餅晉何曽蒸餅上不作十字不食(本/𫝊)¶
九飣盤唐御厨進饌用九飣盤¶
甘露羮李林甫壻鄭平為省郎鬢斑林甫曰上明日賜¶
甘露羮鄭郎食之能烏髪食之一夕髪如㙠(明皇/雜録)¶
炊金饌玉駱賔王謂盛饌為炊金饌玉(拾/遺)¶
<pb:KR3k0023_WYG_036-1b>¶
厨珍山谷謝人酥笋云玉人憐我長蔬食走送厨珍自¶
不嘗¶
郎官鱠江南人喜作鱠名郎官鱠因張翰思鱠得名(海/物)¶
(異名/記)¶
煖老𤣥鯽山谷詩偶因煖老庖𤣥鯽公遣霜鱗貫栁来¶
虀臼方看金作屑鱠盤已見雪成堆金屑以橙為鱠也¶
銀線玉簮湯餅一盃銀線亂蔞蒿數筯玉簮横(山谷/詩)¶
金虀玉鱠南人魚鱠以細縷金橙拌之號為金虀玉鱠¶
<pb:KR3k0023_WYG_036-2a>¶
隋時吴郡獻松江鱠煬帝曰所謂金虀玉鱠東南佳味¶
也(隋唐佳話又/南部新書)¶
駞蹄羮勸客駞蹄羮霜橙壓香橘(杜/詩)¶
牛心炙晉王愷有牛名八百里王武子與射賭得趨左¶
右探心作炙一啖而去¶
熱洛河唐明皇命射生官射鹿取血煎鹿腸食之謂之¶
熱洛河(盧氏/雜記)¶
寒具晉人飲食中有寒具者乃今環餅也桓𤣥嘗收書¶
<pb:KR3k0023_WYG_036-2b>¶
畫聚客觀之客有寒食具者不濯手執書畫汚之自是¶
不設&KR2571;&KR0008;亦名寒具也(雞跖/集)¶
五侯鯖漢婁君卿遊五侯之門每旦五侯饋餉之君卿¶
乃合五侯所餉為鯖鯖與&KR1648;同音征盖煎和之名(太平/廣記)¶
鱉着兩裠鵞増四脚僧謙光甞云老僧無他願鵝増四¶
脚鱉着兩裙足矣(五代/史補)¶
滫瀡内則滫瀡以滑之注秦人溲曰&KR0949;齊人滑曰瀡&KR0949;¶
音思酒切瀡音髓溲所九切又内則棗栗飴蜜以甘之¶
<pb:KR3k0023_WYG_036-3a>¶
&KR0949;瀡以滑之脂膏以傅之注謂調和飲食也¶
醍醐陶隠居云佛書稱乳成酪酪成酥酥成醍醐醍醐¶
乃酥酪之精液也¶
南烹北饌退之詩我来禦魑魅自宜味南烹坡詩久客¶
厭北饌枵然思南烹¶
駞峯炙酉陽雜爼云将軍曲良翰作駞峯炙甚美¶
腹腴魚腹下肥肉也禮記少儀云冬右腴夏右鰭注冬¶
氣在上腴腹下也夏氣在下鰭脊也¶
<pb:KR3k0023_WYG_036-3b>¶
通印魚披綿雀風卷飛花自入帷一尊遙想破愁眉泥¶
深厭聽雞頭滑酒淺欣嘗牛尾狸通印子魚猶葉骨披¶
綿黄雀漫多脂殷懃送去煩纎手為我磨刀削玉肌(坡/送)¶
(牛尾狸/與徐君)¶
糁缶将軍梁韋琳滑稽作䱉表以刺時人詞曰臣䱉言¶
伏覩除書以臣為糝缶将軍油蒸校尉臛州刺史臣聞¶
髙沙老嫗非有意於綺羅白鮪女兒豈留心扵珠翠常¶
恐鮥朘之譏懼貽鱉巖之誚注髙沙白鮪並江陵武南¶
<pb:KR3k0023_WYG_036-4a>¶
地名其中多魚䱉與鱓同¶
盤遊飯谷薰羮江南人好作盤遊飯鮓脯膾炙無有不¶
埋在飯下里諺曰掘得窖子羅浮潁老取凡飲食雜烹¶
之類名谷薫羮陸道士出一聮云投膠薫谷羮鍋内掘¶
窖遊盤飯椀中(仇池/筆談)¶
足以一笑爛蒸桐州羔灌以杏酪食以匕不以筯南都¶
撥心麵作槐芽温淘糝以襄邑抹猪炊共成香稻薦蒸¶
鵞吴興厨人砭松江鱸魚鱠繼以康王谷水烹増坑鬬¶
<pb:KR3k0023_WYG_036-4b>¶
品茶焉解衣少卧使誦東坡赤壁賦足以一笑也(志/林)¶
匹製&KR0411;貍刁約使契丹有詩云餞行三匹製宻賜十&KR0411;¶
貍匹製以小大甖為之如黄漆&KR0411;貍形如䑕而大北狄¶
以為珍膳(古今/詩話)¶
食將藥長漢食貨志曰曰鹽為食肴之將酒為百藥之¶
長¶
雲子漢武帝内𫝊王母謂帝曰太上之藥乃有𤣥光梨¶
角風實雲子故杜詩飯抄雲子白¶
<pb:KR3k0023_WYG_036-5a>¶
籠餅唐侯思止食籠餅必令縮䓗如肉號縮䓗侍郎籠¶
餅即今饅頭也(朝野/僉載)¶
湯餅唐人謂之饆飥今俗謂之餺飩晉束晳餅賦有饅¶
頭薄持起溲牢久之號惟饅頭今存而起溲牢乆皆莫¶
曉為何物薄持荀氏謂之薄夜亦莫知其何物湯餅濕¶
麪(歸田/録)倦遊録凡以麪為食煑之皆謂之湯餅(青箱/雜記)¶
饘&KR0755;饘厚粥也酏薄粥也¶
潘瀾内則面垢燂潘請靧　潘米瀾也釋文燂詳亷切¶
<pb:KR3k0023_WYG_036-5b>¶
潘芳煩切淅米汁也¶
腒鱐内則云夏宜腒鱐腒其居切乾雉也釋文雉腊又¶
北方謂鳥腊曰腒鱐求所切乾魚也¶
膷音香牛臛也臐許云切羊臛也膮許堯切豕臛也藙¶
内則三牲用藙音魚氣切煎茱萸也¶
水梭花鑚籬菜僧謂酒為般若湯魚為水梭花雞為鑚¶
籬菜人有為不義而文之以美名者與此何異(東坡/志林)¶
爛蒸葫蘆唐盧懐慎為相清儉召客食曰爛蒸去毛莫¶
<pb:KR3k0023_WYG_036-6a>¶
拗折項疑鵞鴨已而下栗米飯一器及盛葫蘆一枚(盧/氏)¶
(雜/録)¶
醒酒冰山谷詩冰厨欲罄浮蛆瓮饅婦初供醒酒冰山¶
谷自號水晶鱠為醒酒冰¶
詩姜侯設鱠當嚴冬昨日今日皆天風河凍求漁不易¶
得鑿冰恐侵河伯宫饔人受魚鮫人手洗魚磨刀魚眼¶
紅無聲細下飛碎雪有骨已刴觜春葱偏勸腹腴愧年¶
少軟炊香飯縁老翁落碪何曽白紙濕放筯未覺金盤¶
<pb:KR3k0023_WYG_036-6b>¶
空新懽便飽姜侯徳清觴異味情屢極(杜姜少府/設鱠歌)青青¶
髙槐葉採掇付中厨新麪来近市汁滓宛相具入鼎資¶
過熟加飱愁欲無碧鮮俱照筯香飯兼苞蘆經齒冷如¶
雪勸人投北珠願随金腰褭走置錦屠蘇萬里露寒殿¶
開冰清玉壺君王納凉晩此味亦時須(杜槐葉/冷淘)五日一¶
見花猪肉十日一遇黄鷄粥土人頓頓食藷芋薦以重¶
䑕燒蝙蝠舊聞宻唧嘗嘔吐稍近蝦蟆縁習俗十年京¶
國厭肥羜日日&KR0008;花厭紅玉從来此腹負将軍今日固¶
<pb:KR3k0023_WYG_036-7a>¶
宜安脱粟人言天下無正味即且未肯賢麋鹿海康别¶
駕復何為㡌寛𢃄落驚童僕相看㑹作兩臞仙還鄉定¶
可騎黄鵠(聞子由瘦作此海/康別駕子由也)枇杷已熟粲金珠桑落初¶
嘗灔玉蛆暫借垂蓮十分盞一澆空腹五車書青浮夘¶
盌槐芽餅紅㸃冰盤藿葉魚醉飽髙眠真事業此生有¶
味在三餘　霏霏落雪㸔収麪隠隠疊皷聞舂糠㪚流¶
一啜雲子白炊裂十字瓊肌香豈惟牢九薦古味要使¶
真一流天漿詩成捧腹便絶倒書生説食真膏肓(並東/坡詩)¶
<pb:KR3k0023_WYG_036-7b>¶
　　菓木¶
龍眼荔枝廣雅曰益智龍眼也交州記龍眼樹髙五六¶
丈似荔枝而小廣州記曰子似荔枝而圓七月熟荔枝¶
樹髙五六丈如桂樹實似雞子甘而多汁以安石榴有¶
甜酸者至日禺中翕然俱赤即可食(和帝紀/注)¶
漢永元交州貢後永元中交州進荔枝龍眼十里一置¶
五里一堠奔騰蟲獸之害無數唐羌字伯㳺為臨武長¶
上書言南州炎熱惡蟲猛獸犯觸死亾此二物升殿未¶
<pb:KR3k0023_WYG_036-8a>¶
必延年益夀和帝勅大官勿復受獻(後/漢)¶
海山仙人坡詩海山仙人絳羅襦紅紗中單白玉膚不¶
須更待妃子笑風骨自是傾城姝¶
絳衣仙子蔡君謨七月食荔枝詩絳衣仙子過中元别¶
葉空枝去不還¶
與荔枝同祖本草廣州别有龍眼似荔枝而小又坡云¶
亷州龍眼質味殊絶可敵荔枝詩云龍眼與荔枝異出¶
同父祖¶
<pb:KR3k0023_WYG_036-8b>¶
謂龍眼為奴海南人謂龍眼為荔枝奴(博物/志)¶
似江鰩柱東坡嘗謂荔枝厚味髙格兩絶果中無比推¶
江鰩柱河豚魚近之耳詩云似開江鰩斫玉柱更洗河¶
豚烹腹腴是也¶
日啖三百顆坡詩羅浮山下四時春盧橘楊梅次第新¶
日啖荔枝三百顆不辭長作嶺南人¶
側生野岸杜詩側生野岸及江浦不熟丹宫滿玉壺雲¶
壑布衣鮐背死勞人害馬翠眉須　蜀都賦旁挺龍眼¶
<pb:KR3k0023_WYG_036-9a>¶
側生荔枝翠眉指楊妃也¶
瀘戎青楓映憶過瀘戎摘荔枝青楓隠映日逶迤京華¶
應見無顔色紅顆酸甜只自知　蜀無荔枝唯瀘戎最¶
多¶
紅塵一騎唐楊貴妃嗜荔枝必欲生致之乃置騎𫝊走¶
數千里味未變之時至京師杜牧詩云一騎紅塵妃子¶
笑無人知道荔枝来¶
十八娘蔡君謨荔枝譜荔枝有十八娘者其色深紅而¶
<pb:KR3k0023_WYG_036-9b>¶
細長閩中王氏有女好噉此品因而得名有乾紅荔枝¶
以鹽浸佛桑花為紅漿投茘枚瀆之曝乾紅色而甘甜¶
有蜜荔枝剥生荔枝醡去其漿然後以&KR0097;煑之¶
色變香變味變白樂天荔枝圖序云荔枝若離本根一¶
日色變二日香變三日味變四五日色香味盡去矣(白/𫝊)¶
二十四五年乃實荔枝至難長二十四五年乃實坡詩¶
云柳天着水萬浮萍茘實周天兩嵗星(坡/詩)¶
羅公逺嗅橘明星食柑凢千餘枚背缺一瓣問進柑使¶
<pb:KR3k0023_WYG_036-10a>¶
者云途嘗有道士嗅之盖羅公逺也(太平/廣記)¶
羅浮種君家秋實羅浮種已作纍纍半佛墻莫遣兒童¶
酸打盡要看霜後十分黄(山谷/詩)¶
凝祥池芡京師㑹靈觀凝祥池芡最盛僕射坡在鄭州¶
世亦稱其貢芡歐公詩云凝祥池鎻㑹靈園僕射荒村¶
安可比(王直方/詩話)¶
剖蚌鴻頭山谷詩剖蚌煑鴻頭(周禮注黄雞頭一名鴻/頭退之聮句鴻頭刺芡)¶
(實是/也)¶
<pb:KR3k0023_WYG_036-10b>¶
来禽青李法帖云来禽青李皆囊盛為佳勿函封東坡¶
詩云青李扶踈禽自来賔䕶尚書言来禽以味甘来衆¶
禽也¶
金衣素袖陳昭問蒲萄何如橘柚尉瑾曰金衣素袖見¶
作貢向齒自消良應不及(酉陽/雜爼)¶
象席玳筵劉植𤓰賦布象牙之席重玳瑁之筵憑雕玉¶
之几酌璙玉之樽¶
賜羣臣漢明帝宴羣臣以赤瑛盤盛櫻桃賜羣臣月下¶
<pb:KR3k0023_WYG_036-11a>¶
視羣臣皆盧胡笑云是空盤也盖桃與盤同色(藝文/類聚)¶
念慈母蓮實大如指分甘念慈母共房頭戢戢更深兄¶
弟思實中有么荷拳如小兒手(詠/蓮)　唐狄仁傑蒲萄願¶
歸母¶
緑浮𤓰南史任昉死梁武帝方食緑浮𤓰投之於盤哭¶
之悲不自勝¶
奠杜如晦唐杜如晦死太宗食𤓰思之因輟𤓰奠之(本/𫝊)¶
湖目酉陽雜爼謂蓮為湖目也¶
<pb:KR3k0023_WYG_036-11b>¶
蒲鴿青老杜園人送𤓰云江間雖炎瘴𤓰熟亦不早傾¶
筐蒲鴒青滿眼顔色好沉浮甜冰玉愛惜如芝草又云¶
飯抄雲子白𤓰嚼水晶寒¶
橘弟淮南子云槐榆與橘柚合為兄弟言道能化同異¶
物也¶
食𤓰皮元魏王羆性儉與客食𤓰客削𤓰皮厚羆意嫌¶
之引手取之食客甚愧(北/史)¶
鉶谷𤓰秦始皇改古文為篆𨽻國人多謗秦患天下不¶
<pb:KR3k0023_WYG_036-12a>¶
從召諸生至者皆拜為郎凡七百人宻令冬月種𤓰於¶
驪山鉶谷中温處𤓰實乃使人上書曰冬𤓰有實有詔¶
博士諸生説之人人各異皆使往視之先為伏機諸生¶
方相論難發機従上填之以土皆終命(衛宏古今/竒字序)¶
詩南村諸楊北村盧白華青葉冬不枯垂楊綴紫煙雨¶
裏特與荔枝為先駈海山仙人絳羅襦紅紗中單白玉¶
膚不須更待妃子笑風骨自是傾城姝不知天公有意¶
無遣此尤物生海隅雲山得伴松檜老霜雪自因楂梨¶
<pb:KR3k0023_WYG_036-12b>¶
麄先生洗醆酌桂醑冰盤薦此頳虬珠似開江鰩斫玉¶
柱更洗河豚烹腹腴我生渉世本為口一官久已輕蓴¶
鱸人間何者非夢幻南来萬里真良圖(東/坡)異哉西海濱¶
琪樹羅𤣥圃纍纍似桃李一一流膏乳坐疑星殞空又¶
恐珠還浦圖經未嘗説玉食逺莫數獨使皴皮生弄色¶
映琱爼蠻荒非汝辱幸免妃子汙　時新滿座聞名字¶
别久何曽記色香葉似楊梅蒸霧雨花如盧橘傲風霜¶
每憐蓴菜下鹽䜴肯與蒲萄壓酒漿囬首驚塵卷飛雪¶
<pb:KR3k0023_WYG_036-13a>¶
詩情真合與君嘗　代北寒虀擣韭萍竒苞零落似晨¶
星逢鹽久已成枯腊得蜜猶疑是薄刑欲就左慈求拄¶
杖便隨李白跨滄溟攀條與立新名字兒女稱呼恐不¶
經　栁花着水萬浮萍荔實周天兩嵗星本自玉肌非¶
鵠浴至今丹殻似猩刑侍郎賦詠窮三峡妃子煙霞動¶
四溟莫遣詩人説功過且隨香草附騷經　丞相祠堂¶
下將軍大樹旁炎雲駢火實瑞露酌天漿爛紫垂先熟¶
髙紅掛逺揚分甘徧鈴下也到黒衣郎(並東/坡)芳華春漠¶
<pb:KR3k0023_WYG_036-13b>¶
漠丹實夏煌煌深於紅躑躅大較白檳榔臙脂掌中顆¶
甘露舌頭漿(樂/天)¶
　　蔬菜¶
庾郎三韭庾杲之食常有韭葅瀹韭生韭任昉戲之曰¶
誰謂庾郎貧食有二十七種謂三種韭也(南/史)¶
李令公十八種李崇為尚書令富而多儉食常無肉正¶
有韭茹韭葅崇客李元祐謂人曰李令公一食十八種¶
人問故元祐曰二韭十八聞者大笑(雞跖/集)¶
<pb:KR3k0023_WYG_036-14a>¶
彫胡黒米本草云菰又謂之茭白嵗久中心生白䑓謂¶
之菰米其臺中有黒者謂之茭鬱至後結實乃彫胡黒¶
米也¶
緑葵紫蓼早韭晩菘周顒獨處山舍王儉問曰卿山中¶
何食曰赤米白鹽緑葵紫蓼太子問菜何者勝顒曰春¶
初早韭秋末晩菘(南/史)¶
雉尾蓴四月蓴生莖而未葉名為雉尾蓴五月蓴葉舒¶
長名絲蓴入七八月中不食有蝸蟲故也又至十月冰¶
<pb:KR3k0023_WYG_036-14b>¶
凍蟲死雖老猶可食(雞跖/集)¶
馬蹄唐詩晩菘細切肥牛肚新笋初嘗嫩馬蹄¶
土酥如練杜詩云長安冬葅酸且緑金城土酥净如練¶
　土酥即今之蘆菔也魏夫人帖云膾土酥如練(老杜/詩注)¶
錦帯羮杜詩滑憶彫胡飯香聞錦帯羮　荆渚間有錦¶
帯春未間開花紅如錦其苗嫩脆可食¶
銀包白銀作顆非琢成中有萬粟嚼輕冰戎州夏畦少¶
蔬供感君来飯在家僧　畦町收盡垂露實葉底猶藏¶
<pb:KR3k0023_WYG_036-15a>¶
十二三待得銀包已成殻更當乞種過江南(山/谷)¶
玉版東坡同山谷訪玉版師玉版謂笋也¶
芋魁翟方進奏罷鴻隙陂郡中追怨童謡曰壊陂誰翟¶
子威飯我豆食羮芋魁以芋根為魁(本/𫝊)¶
鴨脚葵禄米麞牙稻園蔬鴨脚葵¶
銀笳黄詩君家水笳白銀色殊勝埧裏紫彭亨　埧音¶
必駕切蜀人謂平川曰埧¶
羊踏破菜園有人常食蔬茹忽食羊肉夢五臟神曰羊¶
<pb:KR3k0023_WYG_036-15b>¶
踏破菜園(啓顔/録)¶
　　魚蟹¶
蟹胥周禮庖人注曰若青州之蟹胥按説文云胥蟹醢¶
也¶
海鏡膏葉盤海鏡廣人呼為膏葉盤兩片合成殻圓中¶
瑩滑内有紅蟹子海鏡飢則蟹出拾食蟹飽歸腹海鏡¶
亦飽迫之以火即蟹子走出立斃生剖之蟹子活逡廵¶
亦死(嶺表/録)¶
<pb:KR3k0023_WYG_036-16a>¶
赤玉盤溪邊石蟹小如錢喜見輪囷赤玉盤半殻倉黄¶
宜㸃酒兩螯斫雪勸加飱(坡/詩)¶
石蝤蛑明越間四時常有蝤蛑重者踰數斤其小而黄¶
者謂之石蝤蛑肉硬(風物/志)¶
斫雪流膏坡云蝤蛑大蟹斫雪流膏¶
帯糟含酒東坡松醪賦云蛤半熟以含酒蟹微生而帯¶
糟¶
十足明越風物志蝤蛑並螯十足在海邊地泥宂中潮¶
<pb:KR3k0023_WYG_036-16b>¶
退探之母蟹之臍團雄蟹之臍尖(坡詩/注)¶
霜前兩螯東坡老饕賦嘗項下之一臠嚼霜前之兩螯¶
招潮海物異名記云蟹之小者每遇潮頭来出穴舉螯¶
迎之名招潮子¶
蟹奴海上有蟹大如錢腹下又有十蟹附之名曰蟹奴¶
(柱萱/録)¶
水母海中有物渾然凝結如覆盆小者如椀腹下有物¶
如懸絮俗謂之足而無口眼廣州謂之水母閩人謂之¶
<pb:KR3k0023_WYG_036-17a>¶
蛇(蛇音癡/嫁反)常有數十蝦寄腹下咂食其涎以五辣肉醋¶
食之補煖(嶺表/録)¶
寒沙奔火怒目横行與虎爭寒沙奔火禍胎成雖為天¶
上三辰次未免人間五鼎烹　勃崒媻跚任渉波黄泥¶
出没尚横戈也知觳觫元無罪奈此尊前風味何　形¶
模雖入婦女笑風味已解壯士顔寒蒲束縛十六軰已覺¶
酒興生江山(山/谷)¶
墨魚烏賊魚又云墨魚所居放墨以藏身江東人取其¶
<pb:KR3k0023_WYG_036-17b>¶
墨書契脱人財物書如淡墨踰年字消唯空紙耳¶
赤鱓唐律捕魚得鯉即放之號赤鱓公言鯉為李也(酉/陽)¶
(雜/爼)¶
縮項宋張敬兒為刺史作六艫船獻齊髙帝曰奉槎頭¶
縮項鯿魚一千六百頭(古今/詩話)¶
細鱗爾雅云魴魾也今之鯿魚是也陸機疏云魴魚廣¶
而薄肥甜而少肉盖細鱗之美者也杜詩魴魚鱍鱍色¶
勝銀是也¶
<pb:KR3k0023_WYG_036-18a>¶
美味楚人云長腰粳米縮項鯿魚美味也¶
蟹筐禮記檀弓蠶則績而蟹有筐兄則死而子臯為之¶
衰¶
石虭沙虹河祗脯雞跖云石虭小蟹也沙虹蝦也河祗¶
脯乾魚也¶
鯨鯢鯨魚大者長千里小者數千丈五六月就岸生子¶
十八月從其子歸海鼓鬛成雷噴沫成雨雌者為鯢(古/今)¶
(詩/話)¶
<pb:KR3k0023_WYG_036-18b>¶
槎頭鯿襄陽耆舊𫝊峴山下漢水中出鯿魚肥美常禁¶
人採捕以槎斷水謂之槎頭鯿¶
神守鯉魚能變化飛越小湖養魚者置鱉數頭池中鯉¶
不能去謂之神守(齊民/要術)¶
娵隅晉郝隆詩曰娵隅躍清池桓温問曰何物答曰蠻¶
謂魚曰娵隅温曰何得作蠻語隆曰千里從君惟得一¶
蠻府參軍安得不作蠻語(世/説)¶
亥日魚白樂天詩寅年籬下多逢虎亥日沙頭始賣魚¶
<pb:KR3k0023_WYG_036-19a>¶
　山谷漁父詩魚収亥日妻到市醉卧水㾗船信風¶
䇿䇿堂堂庾氏穴池養魚以木為凭欄登之者其聲堂¶
堂每凭欄投餌魚必踴躍而出辛氏云他出不投餌但¶
聞䇿䇿堂堂之聲魚亦出是庾氏之魚可名䇿䇿辛氏¶
之魚可名堂堂(宋齊丘/化書)¶
不遺種越王謀吴七年越王謂范蠡曰令其蟹不遺種¶
可乎遂興兵伐吴¶
鱷魚王齊直知潮州鈎得一鱷魚其大如船畫以為圖¶
<pb:KR3k0023_WYG_036-19b>¶
其形如鼉啄長半其身牙如鋸齒尾有三鈎極利遇鹿¶
豕即以尾㦸之以食生卵甚多或為魚鼉其為鱷不過¶
一二(嶺表/物志)¶
戮鱷魚陳堯佐文恵公謫官潮州惡溪有鱷魚食人公¶
命捕得鳴皷于市以文告而戮之鱷患屏息(神/道)¶
鱷魚圖陳文恵既戮鱷魚圖其形為之贊鱷大者數丈¶
或𤣥黄蒼白似龍而無角類蛇而有足睅目利齒卵化¶
山谷間為鱷者十二三餘或為黿或為鼉食人畜必以¶
<pb:KR3k0023_WYG_036-20a>¶
尾卷去如象之任鼻也(澠水/燕談)¶
詩溪邊石蟹小如錢喜見輪囷赤玉盤半殻含黄宜㸃¶
酒兩螯斫雪勸加餐蠻珍海錯聞名久&KR0988;雨腥風入座¶
寒堪笑吴興饞太守一詩換得兩尖團(丁公黙/送蝤蛑)霜筠細¶
破為雙掩中有長魚如卧劒紫荇穿顋氣惨悽紅鱗照¶
座光磨閃㩦来雖逺鬛尚動烹不待熟指先染坐客相¶
㸔為解顔香粳飽送如填塹早嵗實為荆渚客黄魚屢¶
食沙頭店濵江易採不復珍盈尺輒棄無乃僭自從西¶
<pb:KR3k0023_WYG_036-20b>¶
征復何有欲致南烹嗟久欠遊鯈瑣細空自腥亂骨縱¶
横動遭砭故人逺餽何以報客爼乆空驚忽贍東道無¶
辭信使頻西隣幸有庖虀釅(東坡渼/陂魚)綿州江水之東津¶
魴魚鱍鱍色勝銀漁人漾舟沉大網截江一擁數百鱗¶
衆魚常多盡却棄赤鯉騰出如有神濳龍無聲老蛟怒¶
囬風颯颯吹沙塵饔子左右揮霜刀鱠飛金盤白玉髙¶
徐州秃尾不足憶漢隂槎頭逺遁逃魴魚肥美知第一¶
既飽驩娱亦蕭瑟君不見朝来割素鬐咫尺波濤永相¶
<pb:KR3k0023_WYG_036-21a>¶
失(老/杜)蒼江漁子清晨集設網提綱取魚急能者操舟疾¶
若風撑突波濤挺又入小魚脱漏不可紀半死半生猶¶
戢戢大魚傷損皆垂頭崛强泥沙有時立東津觀魚已¶
再来主人罷鱠還傾盃日暮蛟龍改窟穴山根鱣鮪隨¶
雲雷干戈兵革鬬未止鳳凰麒麟安在哉吾徒胡為縱¶
此樂暴殄天物聖所哀(杜觀/打魚)¶
　¶
　¶
<pb:KR3k0023_WYG_036-21b>¶
　¶
　¶
　¶
　¶
　¶
　¶
　¶
　錦繡萬花谷前集卷三十六¶
