# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:17.231069
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 後集卷二十九
<pb:KR3k0023_WYG_069-1a>¶
欽定四庫全書¶
　錦繡萬花谷後集卷二十九¶
　　竒恠¶
李積化為虎唐李儼為御史奉使嶺表路出荆南驛吏¶
曰溪曲有虎可由山後路行儼曰吾銜王命避虎何也¶
鞭馭而去有虎躍出返入伏草中曰幾傷吾故人儼識¶
其聲是其友李積也問曰君何由至此虎曰昨病發狂¶
走入山谷間化為虎自是見冕而趨者翼而翔者毳而¶
<pb:KR3k0023_WYG_069-1b>¶
馳者皆搏而啗之向有一婦人銀握臂吾銜致水下此¶
去百步君過則取之遺吾家吁食其人而取其物以遺¶
妻子非人所為今日吾倒行逆施耳儼曰君平生得無¶
有自恨乎虎曰吾嘗私孀婦其家常有害我心吾因醉¶
一家盡殺之而去此為恨耳儼上山未定見巨虎大吼¶
聲震林木而去¶
人道魚身張守信泊舟新開湖夜有漁者舉網得魚近¶
百斤自腰而下魚也腰上乃美婦人守信酌酒飲之面¶
<pb:KR3k0023_WYG_069-2a>¶
益紅美或取湯一杓飲之急噴去似傷寽熱也舟人曰¶
殺之不祥復還之深水其魚合掌人言曰刼火未壊人¶
首魚身昔為東魯太史今作泊水小君投我以酒固以¶
為感沃我以湯斯亦不仁¶
進士吕口楊愿監都下倉有通謁云江州進士吕口既¶
是投短啟曰幽室微光寒泉涸滴楊誼之庖屢空孔緒¶
之車何適愿曰孔緒之車何故事也其人曰楊三楊三¶
汝楊邁之孫楊中之子孔緒之事何必問也愿怒欲繫¶
<pb:KR3k0023_WYG_069-2b>¶
之其人溘然仆地惟露幞頭巾子愿遽鋤之化為大䑕¶
走入倉下¶
獨眠孤舘廣州押衙崔慶成轄香藥綱詣内庫抵皇華¶
驛舎夜見美婦人曰今日見君君必有疑今日捨君我¶
寧不悔俟君回轅别圖後㑹擲書云川中狗百姓眼馬¶
撲兒御厨飯洎還不敢宿皇華寓宿旅邸前婦人来曰¶
今日之事可諧否十二字能辯否慶成不對因命青衣¶
進酒終不舉琖乃作詩云妖魄才魂自古靈多情心膽¶
<pb:KR3k0023_WYG_069-3a>¶
似平生知君不是風流物却上幽原怨月明青衣曰小¶
娘子嘗養鸚鵡十餘年今不言今其驗乎婦人嘆曰是¶
矣乃作啞鸚鵡詩云彫籠馴養許多時終嵗曽無一句¶
詞深恨化工情太誤因何偏與好毛衣擲紙于地燈火¶
俱滅丁晉公嘗見十二字曰川中狗蜀犬也獨字百姓¶
眼民目也眠字馬撲兒𤓰子也孤字御厨飯官食也館¶
字乃獨眠孤館四字(並摭/遺)¶
上清童子岑文本山亭避暑有叩門云上清童子元寳¶
<pb:KR3k0023_WYG_069-3b>¶
參奉冠青圓角冠衣淺青衣自漢得果成本生於吳得¶
不凝滯之道又語以漢魏間事了如目睹問冠帔乃曰¶
僕外服圓而心方正此是上清五銖服也又天衣六銖¶
尤細五銖也出門數步墻下不見文本掘之一古墓中¶
惟得一古錢文本方知上清童子銅名元寳錢文也外¶
圓心方正錢之狀也青衣銅衣也五銖服亦錢文也此¶
乃漢朝所鑄也文本自是錢帛日盛至中書令忽失古¶
錢岑遂薨矣(博異/志)¶
<pb:KR3k0023_WYG_069-4a>¶
廢宅三怪姚康成夜宿廢宅遙見三人入廊房内賦詩¶
一人細長而黒吟曰昔日炎炎徒自知今無烽竈欲何¶
為可憐長柄今無用曽見人人未下時一人細長面多¶
創孔吟曰當時得意氣填心一曲君前直萬金今日不¶
如庭下竹風来猶得學龍吟又一人肥短鬚髮散垂吟¶
曰頭焦鬢秃但心存力盡塵埃不復論莫笑今来同腐¶
草曽經終日掃柴門明日尋之見鐡銚子一柄破笛一¶
管秃黍穰箒而巳(靈恠/集)¶
<pb:KR3k0023_WYG_069-4b>¶
塜中續詩鄭郊河北人舉進士第遊陳蔡間過一塜上¶
有竹二竿青翠可愛因駐馬吟曰塜上二竿竹風吹常¶
裊裊久不能續忽聞塜中言曰何不云下有百年人長¶
眠不知曉郊驚問之不復更言矣(集異/記)¶
　　吉兆¶
夢甲馬飛空唐髙祖將舉義師夜夢身死墜牀下為羣¶
蛆所食智滿禪師曰公得天下矣且死是斃也墜牀是¶
下也陛下至尊之象也羣蛆所食億兆趨附也又夢甲¶
<pb:KR3k0023_WYG_069-5a>¶
馬無數飛滿空中曰是公身中之神言訖飛入帝身覺¶
而召太宗曰吾事濟矣¶
朱衣吏躍出元稹在私第獨坐有朱衣吏躍出曰相公¶
今日登庸言訖趨出命左右追之咸曰無人入朝果有¶
制命數月又見朱衣吏云今日罷相遲明報出中書省¶
夢栁仆地桞宗元自永州司馬召至京師詣卜者聞命¶
曰余栁姓也昨夢栁樹仆地其不祥乎卜者曰生則栁¶
樹仆則栁木二者牧也君其牧栁州乎卒如其言¶
<pb:KR3k0023_WYG_069-5b>¶
夢舁棺入堂李逢吉有婢夢有一人舁棺至堂後云且¶
置在地不久移入堂中俄除中書舎人後知貢舉未畢¶
而入相(並紀/異録)¶
蝸迹成天字睿宗為冀王日壁間蝸迹成天字後即位¶
彫玉鑄金為蝸形置道釋像前(酉陽/雜爼)¶
鼻中龍虎氣交王庭湊生於别墅有鳩數十朝集庭樹¶
暮宿簷下嘗寢於途有人自云濟源駱山人見君鼻中¶
之氣左如龍右如虎龍虎氣交王在今秋子孫相繼滿¶
<pb:KR3k0023_WYG_069-6a>¶
一百年大樹及堂是其兆也是年果為鎮州三軍立為¶
留後歸别墅而庭樹婆娑矣¶
夢幡飛指劉仁恭微時夢佛幡於手指飛出或曰君年¶
四十九必有旌幢之貴果然(並北夢/𤨏言)¶
臣蛇食藤花明皇微時至洛陽令崔日知宅崔設饌未¶
熟明皇因寢庭前一架藤花初開日知見巨蛇食藤花¶
逡巡不見明皇覺曰饑其夢中食藤花甚飽日知乃知¶
他日啟聖之騐也(逸/史)¶
<pb:KR3k0023_WYG_069-6b>¶
梟鳴庭樹有梟晨鳴於張率更庭樹其妻以為不祥連¶
唾之張曰急灑掃吾當改官言未畢賀者已在門(隋唐/嘉話)¶
槐生室中吕蒙正方應舉僦舎建龍觀沿幹入洛鏁室¶
而去自冬涉春方回啟户視之牀前槐枝叢生髙二三¶
尺蒙茸合抱是年登科十年作相(幕府燕/間録)¶
持此稱量天下上官昭容其母將誕夢人與稱曰持此¶
量天下鄭氏冀是男及生昭容母曰稱量天下豈是女¶
耶嘔啞如應曰是(劉禹錫/嘉話)¶
<pb:KR3k0023_WYG_069-7a>¶
衣錦井中費絇應進士舉夢衣錦在井中覺自喜曰及¶
第衣錦逰鄉井爾(茅亭/客話)¶
夢六印懸劒張乖崖鎮益屢乞代王文正奏除凌䇿少¶
嘗夢人以六印懸劒鋒以授之後在劒外凡六任(玉壺/淸話)¶
畢諴得響卜畢諴相公及第年夜聽響卜久無所聞俄¶
遇人投骨於地羣犬争趨又一曰後来者必銜得(摭/言)¶
劉煇作狀元有堂吏夢火山軍姓劉人作狀元明年狀¶
元乃劉煇也(東齋/記事)¶
<pb:KR3k0023_WYG_069-7b>¶
虹蜺天使韋臯鎮蜀宴客西亭暴風雨俄頃而霽有虹¶
蜺自空而下垂首筵上吸其飲食且盡其首似驢五色¶
若霞公懼罷宴少尹竇盧署曰虹蜺天使也降於邪則¶
為戾降於正則為祥公正人也某敢以賀旬日拜中書¶
令(宣室/志)¶
　　凶兆¶
畫蛇蟠鏡袁孝叔遇異人得書云每受一命即開一幅¶
累任皆驗一日晨起巾櫛一物墜鏡面如蛇驚仆而卒¶
<pb:KR3k0023_WYG_069-8a>¶
然所留紙數尚多開視之皆空紙也最後一幅畫蛇蟠¶
鏡中¶
鏡聲蘇威有鏡日蝕既鏡亦昏黒無所見日蝕半缺鏡¶
亦半昏後櫃内有聲如磬尋之乃鏡聲也無何其子䕫¶
死後更無聲威敗不知所在(隋唐/嘉話)¶
八人乃火字翟乾祐天師常預言事一日大呼於䕫州¶
市曰今夕當有八人過可善待之是夕遺火焚數百家¶
方悟八人乃火字(酉陽/雜爼)¶
<pb:KR3k0023_WYG_069-8b>¶
木掩房晉公被謫之初木掩房三日馮拯薨時火守房¶
王欽若薨時火拂房(晉公/談録)¶
書囊䑕變犬李林甫一日晨興取書囊訝其重開視之¶
一大䑕躍出變為蒼犬怒目張牙仰視林甫以物擊之¶
應手而斃林甫惡之踰月而卒(明皇/雜録)¶
夢雌鶴生女歐陽永叔在夷陵日逰姜詩廟潛禱嗣續¶
家人夢一鶴飛来自云是雌鶴果得女甚端麗至八嵗¶
忽驚魘曰夢一鶴飛去不數日暴卒(見聞/雜録)¶
<pb:KR3k0023_WYG_069-9a>¶
鐺釡皆行鄭尚書絪罷相居第厨中鐺釡悉皆行盡日¶
方定數月鄭薨(靈恠/集)¶
　　儲書¶
載書三十車張華字荗先雅愛書籍身死日無餘財惟¶
文史溢几篋嘗徙居載書三十車祕書監虞志撰定書¶
皆資華本取定(本/𫝊)¶
續志藏祕府馬懐素𫝊有詔句校祕書是時文籍盈漫¶
皆炱朽蟫斷籖秩紛舛懐素建白願下紫微黄門召宿¶
<pb:KR3k0023_WYG_069-9b>¶
學巨儒就校繆缺又言自齊以前舊籍王儉七志巳祥¶
請采近書篇目及前志遺者續儉志以藏祕府詔可¶
黄墨精謹韋述蓄書二萬卷皆手校定黄墨精謹内祕¶
書不逮也¶
軸帯籖帙兩都聚書四部以甲乙丙丁為次列經史子¶
集四庫其本有正有副軸帯籖帙皆異色以别之¶
四部書景龍文館記薛稷知集庫馬懐素知經庫沈佺¶
期知史庫武平一知子庫通謂之四部書¶
<pb:KR3k0023_WYG_069-10a>¶
　　筆¶
兔毫管手王羲之筆經曰漢時諸郡獻兎毫出鴻都惟¶
有趙國毫中用時人咸言曰兎毫無優劣管手有巧拙¶
寫圖尚書中候曰𤣥龜負圖出周公援筆以時文寫之¶
書牘第五永為督軍御史督使幽州蔡邕筭天下名材¶
士人皆㑹祖餞於平樂館髙彪送永在坐因援筆書牘¶
(謝承後/漢書)¶
是筆可當面蔡邕書曰侍中執事相見無期惟是筆疏¶
<pb:KR3k0023_WYG_069-10b>¶
可以當面¶
錯寳為跗漢制天子筆以錯寳為跗毛皆以秋兎之毫¶
(西京/雜記)¶
金匣𫝊子云漢末一筆之匣彫以黄金飾以和璧綴以¶
隋珠文以翡翠¶
琉璃象牙為管昔人或以琉璃象牙為筆管麗飾則有¶
之然筆須輕便重則躓矣(王羲之/筆經)¶
仙筆四譜云石晉之末有一髙士不顯姓名每夜作筆¶
<pb:KR3k0023_WYG_069-11a>¶
付其家室至曉闔户而出以竹筒銜壁外向如引水者¶
置錢其中則一管躍出筆盡雖官府勢要無復有也匠¶
婦亦怡然自得如此三十嵗時人謂之仙筆¶
毛錐子洪肇曰安朝廷定禍亂直須長槍大劒若毛錐¶
子安足用哉(五代/史)¶
黒水郡王薛稷為筆封墨曹都統黒水郡王表兼毛錐¶
刺史(龍鬚/志)¶
詩英華表玉笈佳麗稱珠網無如兹制竒彫飾雜衆象¶
<pb:KR3k0023_WYG_069-11b>¶
仰出寫含花横袖學仙掌幸因提拾用遂厠琁臺賞(梁/簡)¶
(文/帝)本自靈山出名因瑞草𫝊纎端奉積潤弱質散芳煙¶
直寫入蓬牒横承落絮篇一逢掌握重寧憶仲升捐¶
　　墨¶
黒松使者陶家瓶餘事曰𤣥宗御案墨曰龍香劑一日¶
見墨上有小道士如蠅而行上叱之即呼萬嵗曰臣墨¶
之精黒松使者也凡世人有文者其墨上皆有龍賓十¶
二上神之乃以墨分賜掌文官¶
<pb:KR3k0023_WYG_069-12a>¶
𤣥香太守薛稷為墨封九錫拜𤣥香太守兼毫州楮郡¶
平章事是日墨吐異氣結成樓臺狀隣里来觀食久乃¶
滅(纂異/記)¶
墨狻猊徐峯善碁段成式欲盡窮其術峯曰子若以墨¶
狻猊與我當使子過我十倍(龍髓/記)¶
字三年不昏相墨經墨染紙三年字不能昏暗者為上¶
豹皮囊文房寳飾曰養墨以豹皮囊貴乎逺濕¶
一噴皆成字班孟嚼墨一噴皆成字竟紙各有意義¶
<pb:KR3k0023_WYG_069-12b>¶
魚吐青色葛𤣥見賣大魚謂曰暫煩此魚往河伯處魚¶
主曰魚已死𤣥曰無害乃丹書紙内口中投水有頃魚¶
化騰躍上岸吐墨書青色如木葉而去(並葛洪/神仙𫝊)¶
青松煙墨出青松煙筆出狡兎翰古人感鳥跡文字有¶
改判(曹植樂/府詩)¶
十螺汲太子妻與夫書曰并致上書墨十螺(婦人/集)¶
筑陽山石筑陽縣有墨山山石悉如墨(盛𢎞之/荆州記)¶
懐化塹懐化郡握塹得石墨甚多精好可寫書(廣州/記)¶
<pb:KR3k0023_WYG_069-13a>¶
三萬杵韋仲將墨方曰合墨法以真珠一兩麝香半兩¶
皆擣細後都合下鐡臼中擣三萬杵杵多愈益不得過¶
二月九月¶
　　硯¶
鐡面尚書薛稷為硯封九錫拜離石鄉侯鐡面尚書使¶
持節即墨軍事長(鳯翔退/耕𫝊)¶
玉硯五代吳世家顯徳三年世宗征淮南下詔撫安揚¶
氏子孫而李景聞之遣人盡殺其族周先鋒劉重進得¶
<pb:KR3k0023_WYG_069-13b>¶
其玉硯以獻¶
秀石其壁曰龍壁其下多秀石可硯(栁宗元栁/州山水記)¶
紫石潭徐𤣥之夜讀書見人物如粟米數百皆具甲胄¶
擁一紫衣者行案上𫝊呼曰蚍蜉王欲觀漁於紫石潭¶
漁具數十入硯中皆獲小魚(異聞/實録)¶
溪源中石山川今古記曰興平石穴深二百許丈石青¶
色堪為硯¶
純銀參帯魏武上雜物疏曰御物三十種有純銀參帯¶
<pb:KR3k0023_WYG_069-14a>¶
硯一枚純參帯圓硯大小各一枚¶
金鐡為池即方圓以定形鍛金鐡以為池木貴其能軟¶
石美其潤堅加采漆之膠固含仲徳之清𤣥(𫝊𤣥/硯賦)¶
風字硯㑹稽有老叟云右軍之後持一風字硯大尺餘¶
色正赤周之不減端石云右軍所用者石陽休以錢二¶
萬得之¶
有眼為貴端石以子石為上在大石中生葢精石也流¶
俗訛為紫石又以貯水不耗為佳有眼為貴石病也官¶
<pb:KR3k0023_WYG_069-14b>¶
司嵗以為貢在他硯上然十無一二發墨者但充翫好¶
而已¶
金星為貴歙石出於龍尾溪以金星為貴予少時得金¶
坑礦石堅而發墨端溪以北巖為上龍尾以深為上龍¶
尾逺於端溪上而端石以後出見貴爾¶
碧玉硯許漢陽筆以白玉為管硯碧玉以玻瓈為匣¶
金匱書黄帝得玉一紐治為墨海其上篆文曰帝鴻氏¶
之硯又太公金匱書曰石墨相著邪心讒言無得汙白¶
<pb:KR3k0023_WYG_069-15a>¶
是知硯其来尚矣(硯者研也研/墨使和濡也)¶
一篋磨穴硯古人有學書於人者數年自以藝成告辭¶
而去師曰吾有一篋物可附於某處及山之下絶無所¶
付人封題亦甚不密乃啟之皆磨穴者硯數十枚方知¶
師夙所用者乃返山服膺至晧首方畢其藝¶
補百碎硯石晉時關石有李處士能畫馴狸復能補端¶
硯百碎者齎歸旬日即復舊如新琢成畧無瑕纇世莫¶
得其法(並四/譜)¶
<pb:KR3k0023_WYG_069-15b>¶
詩紗帷晝暖墨花春端州石匠巧如神踏天磨刀割紫¶
雲慵刓抱水含滿唇暗灑萇𢎞冷血㾗(李/賀)巨璞禹鑿餘¶
異狀君獨見其滑乃波濤其光或雷電聨㘭各盡墨多¶
水逓隠見(杜/甫)低心蒙潤久入匣更身安(僧貫/休)¶
銘賛顧尋斯硯乃生翰墨自昔頡皇𫝊之罔極(繁/欽)書契¶
既造硯墨乃陳篇籍永垂紀志功勲(李/尤)方如地體圓似¶
天常斑彩散色漚染毫芒㸃黛文字曜明典章施而不¶
徳吐惠無疆浸漬甘液吸受流光(繁/欽)爰初書契以代結¶
<pb:KR3k0023_WYG_069-16a>¶
繩人察官理庶績誕興在代季末華藻流滛文不為行¶
書不盡心淳朴澆散俗以崩沉墨運翰染榮辱是若念¶
兹在兹惟王是託(王/粲)¶
　　紙¶
平滑如砥釋名曰紙砥也平滑如砥石也¶
方絮服䖍通俗方曰方絮曰紙¶
擣魚網漢桓帝時桂楊人蔡倫始擣故魚網造紙(博物/志)¶
縹紅東宫舊事曰皇太子初拜給縹紅紙各一百枚¶
<pb:KR3k0023_WYG_069-16b>¶
藤角王紙不可以作文書皆令用藤角紙(初學/記)¶
楮國公薛稷為紙封九錫拜楮國公白州刺史統領萬¶
字軍畧道中郎將(事/畧)¶
桃花紙楊炎在中書後閣糊牕每用桃花紙塗以冰油¶
取其甚明(鳳池/編)¶
栁綿肝毛重教授於導江春日主人宴乃賦散語曰蟣¶
肝之奉何堪龍首之攀可望主人大喜勸以陸源酒賞¶
以栁綿肝(文房/寳飾)¶
<pb:KR3k0023_WYG_069-17a>¶
洪兒紙姜澄十嵗苦無紙澄乃燒糠熁竹為紙以供父¶
澄小字洪兒鄉人號洪兒紙(童子神/通録)¶
養以芙蓉粉養紙以芙蓉粉惜其色(文房/寳飾)¶
薛濤牋元和之初薛濤好製小詩惜其幅大不欲長賸¶
乃狹小之蜀才子後減諸牋如是號薛濤牋(南部/新書)¶
雁頭牋羅隠喜筆工萇鳳贈雁頭牋百幅(龍鬚/志)¶
琅玕紙琅玕紙十幅可為札墨子詞(酉陽/雜爼)¶
金花牋帝與妃賞壯丹命李龜年持金花牋賜李白(太/真)¶
<pb:KR3k0023_WYG_069-17b>¶
(外/𫝊)¶
詩雜彩何足竒惟紅偏可作灼爍類苣開輕明似霞破¶
鏤質卷芳脂裁花承百和不過精華人豈入風流座(江/洪)¶
皎白猶霜雪方正若布碁宣情且記事寧同魚網時(後/梁)¶
(宣/帝)昔時應春色引渌泛清流今来承玉管布字改銀鈎¶
(薛道/衡)¶
　¶
　錦繡萬花谷後集卷二十九¶
