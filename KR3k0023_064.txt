# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:17.125217
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 後集卷二十四
<pb:KR3k0023_WYG_064-1a>¶
欽定四庫全書¶
　錦繡萬花谷後集卷二十四¶
　　樓¶
盤龍鳳樓十二重四戸八綺窓繡桷金蓮花柱柱玉盤¶
龍(鮑昭京/洛篇)¶
儀鳳晉宫閣名曰總章觀儀鳳樓一所在觀上廣望觀¶
之南極¶
凌雲世說曰凌雲䑓樓觀極精巧先稱平衆材輕重當¶
<pb:KR3k0023_WYG_064-1b>¶
宜然後造構乃無錯錙銖逓相負揭䑓雖髙峻恒隨風¶
摇動而終無崩隕魏明帝登樓懼其勢危别以大材扶¶
之樓即便頽壊論者謂輕重力偏故也¶
棲霞盛𢎞之荆州記曰城靣百餘歩有棲霞樓宋臨川¶
康王置¶
萬嵗樓潤州城南有樓名萬嵗樓(廣/記)¶
萬卷樓唐田洪起樓聚書萬餘卷¶
八咏沈休明詩明月雙溪水清風八咏樓¶
<pb:KR3k0023_WYG_064-2a>¶
百尺楊大年詩危樓髙百尺手可摘星辰又鄭愚詩樓¶
髙百尺堆華榱¶
十二樓方士有言黄帝時為十二樓以候神人名曰迎¶
年上許作之(前郊/祀志)史記封禪書五城十二樓　十洲記¶
崑崙山有五城十二樓¶
十三樓十三間樓在杭州西湖之北岸　又揚州蜀岡¶
有竹西亭故東坡南柯子云山與歌眉歛波同醉眼流¶
遊人都上十三樓不羡竹西歌吹古揚州　又汴京舊¶
<pb:KR3k0023_WYG_064-2b>¶
有十三樓¶
北固潤州城西有嶺入江髙數十丈三面水照曰北固¶
蔡君謨起樓於其上¶
籌邊李徳裕為劍南節度使建籌邊樓¶
望省唐崔日知厯職中外恨不居八座為太常卿於都¶
寺㕔後起一樓與尚書省相望謂崔公望省樓¶
觀風此時新搆觀風樓樓髙百尺堆華榱樓南更起聞¶
雞殿神光山影相參差(津陽/門詩)¶
<pb:KR3k0023_WYG_064-3a>¶
庾樓晉庾亮在武昌諸佐吏殷浩之徒乗秋月往共登¶
南樓不覺亮至便據胡牀與浩等談詠(本/𫝊)¶
望氣起牛斗間蕭方等三十國春秋曰張華善天文觧¶
望氣元庸初嘗與鄱陽雷孔章共夜登樓而見一氣起¶
牛斗間華謂孔章曰此何氣也對曰其寳劍乎¶
仲宣樓晉王粲字仲宣有登樓賦登兹樓以四望兮聊¶
暇日以消憂凭欄檻以遥望向北風而開襟又李劍州¶
詩春風回兮仲宣樓¶
<pb:KR3k0023_WYG_064-3b>¶
岳陽杜詩昔聞洞庭水今上岳陽樓　元稹詩岳陽樓¶
上日銜窓影倒深潭赤玉幢¶
燕子樓唐張建封有愛妓名盼盼居燕子樓張卒十餘¶
年竟不肯嫁能舞多以詩問答有三百首名燕子樓集¶
黄鶴樓崔顥黄鶴樓詩昔人已乗白雲去此地空餘黄¶
鶴樓黄鶴一去不復返白雲千載空悠悠　曽將黄鶴¶
樓上吹(劉禹/錫詩)黄鶴樓前吹笛時(吕/公)¶
詩霧岸開早日晴天歇晩虹去帆入雲裏遙星出海中¶
<pb:KR3k0023_WYG_064-4a>¶
(梁簡/文帝)樓下人家燒好香玉笙哀怨弄初凉臨風有客吟¶
秋扇拜月無人見晚粧　海上濤頭一線来樓前指㸃¶
雪成堆從今潮上君須上㸔取銀山十二迴　雲山煙¶
水苦相親野草閒花各自春賴有髙樓能聚逺一時収¶
拾與閒人　無限青山散不収雲奔浪卷入簾鈎直將¶
眼力為疆界何啻人間萬户侯　聞說樓居似地仙不¶
知内外有塵寰幽人隠几寂無語心在飛鴻滅沒間¶
海山葱朧氣佳哉二江合處朱樓開蓬萊方丈應不逺¶
<pb:KR3k0023_WYG_064-4b>¶
肯為蘓子浮江来江風初凉睡正美樓上啼鵶呼我起¶
我今身世兩相違西流白日東流水樓中老人日清新¶
天上豈有癡仙人三山咫尺不歸去一盃笑與羅浮春¶
(並東/坡)愛日尚貪毛義檄望雲長繞仲宣樓(胡安/國)花時多¶
病少歡遊午醉醒来上小樓心事十分誰㑹得滿川煙¶
雨替人愁(彦/成)金窓夹繡户珠箔懸銀鈎(李/白)城西有髙樓¶
屋梁染朝曦樓居者佳人餐淡足充饑有時吐佳句筆¶
下明霞出他饋謹勿羞羞之凂羣筆(王方/臣)紫盖黄旗下¶
<pb:KR3k0023_WYG_064-5a>¶
朱樓緑水中(大/山)月裏青山淡如畫露中黄氣颯然秋危¶
䦨倚遍都忘寐秪恐星河墮入樓(吳/融)層城有髙樓制古¶
丹雘存迢迢百餘尺豁達開四門惟有車馬客而無人¶
世喧(閬州/東樓)江樓四面立屏風到此詩家合用功沽酒店¶
藏花影内打魚村在浪聲中(郭/震)綿州州府何磊落顯慶¶
年中越王作孤城西北起髙樓碧瓦朱甍照城郭樓下¶
長江百丈清山頭落日半輪明君王舊跡今人賞轉見¶
千秋萬古情(杜甫越/王樓歌)城門新開百尺樓白雲人伴白雲¶
<pb:KR3k0023_WYG_064-5b>¶
遊山川半倚三吳勝江漢常吞七澤流(張/俞)人世應無第¶
二樓暮雲飛不到簾鈎未開寳鏡青㝠裏先賞冰輪碧¶
海頭(南/岳)何處飛来縹緲中人間惟有畫圖同兩層簾幙¶
垂無地一片笙歌起半空(紫/芝)¶
　　閣¶
四香楊國忠用沉香為閣檀香為闌檻麝香乳香篩土¶
為泥餙謂之四香閣春時芍藥盛開聚賔友于閣上禁¶
中沉香亭不侔此壯麗也(天寳/遺事)¶
<pb:KR3k0023_WYG_064-6a>¶
沉香窓牖䦨檻陳後主起臨春結綺望仙之閣皆以沉¶
香木為窓牖闌檻(職官/分紀)¶
凌煙唐太宗貞觀十七年圖功臣於凌煙閣(本/紀)¶
麒麟漢宣帝甘露二年單于入朝上思股肱之美乃畫¶
其人于麒麟閣法其形貌書其官爵姓名凡十一人(出/蘓)¶
(武/𫝊)¶
石渠閣施讎為博士甘露中尊五經諸儒雅論同異於¶
石渠閣(三輔故事云石渠閣在未/央殿北以藏祕書也本𫝊)甘露中奉使閣諸儒¶
<pb:KR3k0023_WYG_064-6b>¶
於石渠(梁丘/賀傳)¶
天禄閣天禄閣麒麟閣蕭何所造藏祕書處賢才(黄圖/漢官)¶
(殿疏/云)王莽時揚雄校書天禄閣上治獄使者収雄雄從¶
閣上自投㡬死京師為語曰惟寂寞自投閣(前揚雄/傳贊)¶
滕王芳渚滕王者唐髙祖之子武徳中出為洪州刺史¶
喜山水酷愛蝴蝶尤攻書妙音律暇日乗青雀舸遊江¶
漢甚得其趣自選芳渚基址不大髙低得宜逺瞰湘雲¶
近枕漢水仍便以王而名閣焉　陳無已詩滕王蛺蝶¶
<pb:KR3k0023_WYG_064-7a>¶
江都馬一紙千金不當價¶
詩滕王髙閣臨江渚佩玉鳴鑾罷歌舞畫棟朝飛南浦¶
雲朱簾暮捲西山雨(王/勃)幽人起朱閣空濶更無物惟有¶
千萬岡東西作簾額　已泛平湖思濯錦更㸔横翠憶¶
娥眉　千層髙閣侵雲漢雙派清流透石巖　手開東¶
閣坐虛明目浄東溪照清泚素琴濁酒容一榻落霞孤¶
鶩供千里(並東/坡)山中初建乗槎閣想得夜聞河漢聲天¶
上風波應更惡不如且住小蓬瀛(月/湖)青玻瓈盆挿千岑¶
<pb:KR3k0023_WYG_064-7b>¶
湘江水清無古今何處拭目窮表裏太平飛閣暫登臨¶
(山/谷)飛雲閣上春應至明月樓中夜未央(上官/儀)¶
　　亭¶
白下亭白下縣故城在上元縣城西本江乗縣白石壘¶
今城南有長干寺城東門有白下亭(東軒/筆談)¶
迎春亭鄭愚津陽門詩飛霜殿前日悄悄迎春亭下風¶
颸颸¶
蘭亭紹興㑹稽山即今天章寺羲之作蘭亭記㑹于㑹¶
<pb:KR3k0023_WYG_064-8a>¶
稽山隂之蘭亭修禊事也¶
休休亭唐司空圖名亭曰休休作文見志¶
沉香亭李白𫝊帝坐沉香亭子意有所感召白為草樂¶
章¶
旗亭西京賦旗亭五里(市樓/立旗)又史記旗亭市樓也立旗¶
出於上¶
柯亭白氏六帖蔡邕宿柯亭亭屋以竹為椽盼曰良竹¶
也取以為笛音聲絶妙¶
<pb:KR3k0023_WYG_064-8b>¶
子雲亭劉禹錫陋室銘南陽諸葛廬西蜀子雲亭孔子¶
云何陋之有¶
厯下亭厯下亭齊州唐之濟南郡也杜工部陪李北海¶
宴于厯下亭詩云海右此亭古濟南名士多¶
詩斜雨飛絲織晚風疎簾半捲野亭空荷花開盡秋光¶
晚零落殘紅緑沼中(宋/邕)霜徑江清水見魚偶来徙倚草¶
亭孤雪天黯淡長如晩煙樹㣲茫直欲無(陸/倉)亭近天容¶
濶簾侵夜色幽禽鳴竹溪曉鷺宿岸沙秋　村晩香風¶
<pb:KR3k0023_WYG_064-9a>¶
度亭幽過雨霑　野亭春還雜花逺漁翁暝踏孤舟立¶
(杜/甫)金鑾殿上脫靴去白下亭東索酒嘗一自青山㝠漠¶
後何人来到桞花香(李/白)公餘終日坐閒亭看得梅開梅¶
葉青可是近来疎酒盞酒瓶今已作花瓶(小/山)緑桞隂中¶
獅子巷白蘋亭畔駱駞橋　幅巾清曉入西園春動園¶
林物物鮮却想小亭纔日出海棠花發麝香眠(斯/菴)¶
　　臺¶
黄金䑓燕昭王置千金於臺上以延天下士謂之黄金¶
<pb:KR3k0023_WYG_064-9b>¶
臺(六/帖)¶
通天䑓武帝靈光室有通天臺通聖臺(三輔黄圖作通/天臺高三十丈)¶
(郊祀/志)¶
望月䑓𤣥宗八月十五夜與貴妃臨太液池凭欄望月¶
不盡帝意不快遂勅左右於池之西岸别築百尺之臺¶
吾與妃子来年望月後經禄山之變不復置焉(天寳/遺事)¶
姑蘓䑓在平江吳王所築吳都賦作姑蘇之髙臺越絶¶
書曰闔閭起姑蘓䑓三年聚材五年乃成又前漢伍被¶
<pb:KR3k0023_WYG_064-10a>¶
曰臣今見麋鹿遊姑蘓之臺也(本/𫝊)¶
叢䑓前鄒陽書全趙之時武力勇士袨服叢䑓之下者¶
一旦成市(叢䑓趙王/䑓在邯鄲)¶
金鳳漸臺髙三十丈南有璧門三層内殿階陛咸以玉¶
為之鑄銅鳳凰髙五丈飾以黄金棲屋上(漢武/故事)¶
銅雀建安十五年冬太祖乃於鄴作銅雀䑓(魏/志)¶
鳳凰蕭史善吹簫秦穆公有女字弄玉妻焉教弄玉吹¶
簫作鳳鳴居數月鳳来止其居公為作鳳凰䑓夫妻止¶
<pb:KR3k0023_WYG_064-10b>¶
焉一夕逐鳳飛去(列仙/𫝊)¶
一柱江陵有䑓甚大而惟有一柱衆梁皆共此柱(出張/華博)¶
(物/志)¶
柏梁元鼎二年春起柏梁䑓(服䖍注曰用柏梁/作䑓因名之漢書)¶
詩世祖功臣三十六雲䑓争似釣䑓髙(范文/正)楚岸収新¶
雨春䑓引細風　髙䑓面蒼陂六月風日冷蒹葭離披¶
去天水相與永　江通一柱觀日落望鄉䑓(並杜/甫)有少¶
園池僅蔬竹無多屋宇欠樓䑓(𤓰/圃)有官居鼎鼐無地起¶
<pb:KR3k0023_WYG_064-11a>¶
樓䑓(宼/公)鳳凰䑓上鳳凰遊鳳去䑓荒江自流(李太/白)直須¶
䑓上望始奈月明何(韓退/之)花月樓䑓近九衢清歌一曲¶
倒金壺(鄭/谷)誰栽篁竹抱空䑓䑓上煙雲晝未開只有山¶
僧向人說梅山曾此煉丹来(約/齋)晨興窓㦿自推開忽見¶
桃花糝碧苔客裏不知春已晚家山辜負小亭䑓(嶽/降)更¶
小亭闌花自好儘荒䑓榭景纔真(擊/壤)蓬莱不可到弱水¶
三萬里中有妙髙䑓雲峯自孤起䑓中老比丘碧眼照¶
牕几　八境見畫圖鬱孤如舊遊山為翠浪湧水作玉¶
<pb:KR3k0023_WYG_064-11b>¶
虹流日麗崆峒曉風酣章貢秋丹青未變葉鱗甲欲生¶
洲嵐氣昏晨樹灘聲入市樓煙雲侵嶺樹草木半炎州¶
故國千崖外髙䑓十日留他年三宿處准擬繫孤舟(並/蘓)¶
(東/坡)¶
　¶
　¶
　¶
　錦繡萬花谷後集卷二十四¶
