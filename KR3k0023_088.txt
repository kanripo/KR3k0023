# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:17.590297
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 續集卷八
<pb:KR3k0023_WYG_088-1a>¶
欽定四庫全書¶
　錦繡萬花谷續集卷八¶
　　車¶
施轄蔡邕獨斷曰乗輿之車皆副轄者施轄於外乃復¶
設轄者也¶
赤轂白盖司馬彪續漢書輿服志曰小使車者蘭輿皆¶
朱赤轂白盖赤帷從騶騎四十人皆追捕考案有所𠡠¶
取者之所乗也¶
<pb:KR3k0023_WYG_088-1b>¶
紫盖朱裏魏收後魏書曰安車紫盖朱裏與侯公同子¶
皂盖青裏¶
純雲母石季龍皇后出嵩乗輅輦或朱漆卧輦以純雲¶
母代紗四望皆通徹(鄴中/記)¶
皮軒漢官解故曰太僕廐府皮軒鸞旗胡廣曰馬有廐¶
車有府皮軒以虎皮為軒¶
象天法地李尤小車銘曰圓盖象天方輿法地輪法隂¶
陽動不相離¶
<pb:KR3k0023_WYG_088-2a>¶
重牙貳轂董巴輿服志曰乗輿金根車五乗輪皆朱班¶
重牙貳轂¶
箱用鵾翅周遷輿服雜事曰五輅兩箱之後皆用玳瑁¶
鵾翅(鵾大鳥名其羽闗/纎利故車箱象之)¶
六材皆良司馬彪續漢書輿服志曰奚仲為車正具物¶
以時六材皆良¶
　　燈¶
蟠螭口漢髙祖入咸陽宫秦有青玉五枝燈髙七尺五¶
<pb:KR3k0023_WYG_088-2b>¶
寸下作蟠螭口䘖燈燃則鱗甲皆動煥炳若列星盈盈¶
焉¶
九龍五鳳長安巧工丁緩作常滿燈九龍五鳳雜以芙¶
蓉蓮藕之竒(並西京/雜記)¶
日照星明王朗秦故事曰百花燈樹正月朔朝賀殿下¶
設于三階之間端門外設五尺三尺燈月照星明雖夜¶
猶晝¶
銅駞頭張敞東宫舊事曰太子有銅駞頭銅倚燈納妃¶
<pb:KR3k0023_WYG_088-3a>¶
有金塗四尺長燈銀塗二尺連盤燈¶
龍膏海人乗霞舟以雕囊盛數升龍膏獻燕昭王王坐¶
通雲之臺燃龍膏為燈火色曜百里煙色如丹(王子年/拾遺記)¶
鳳髓漢武帝燃芳苡燈於閣上光色紫有白鳳黒冠黒¶
龍馵足来戲於閣又曰丹鳳髓白鳳膏磨青銅錫為屑以¶
淳蘇油和之照扵神壇夜暴雨火光不滅以鱗鬚拂拂¶
霜娥赴燈者(芳苡草出奔盧國/霜娥如蜂洞冥記)¶
蚖脂海録碎事中有曰取蚖脂為燈置水中即見諸物¶
<pb:KR3k0023_WYG_088-3b>¶
鳳腦周穆王設常生之燈以自照列蟠龍膏之燭遍於¶
宫内又有鳳腦之燈氷荷以蓋其上(拾遺/記)¶
九光西王母遣使謂漢武帝曰七月七日我當暫来帝¶
至日掃除宫内燃九光之燈(漢武/内𫝊)¶
詩百花疑吐夜四照似含春的的連星出亭亭向花新¶
採珠非合浦贈佩異江濱若在扶桑路堪言並日輪(江/總)¶
(夜望/山燈)綺筵日已暮羅帷月未歸開花散鶴彩含光出九¶
微風軒動丹熖水宇澹青輝不惹輕娥繞唯恐曉蠅飛¶
<pb:KR3k0023_WYG_088-4a>¶
(梁范靖/妻沈氏)殘燈猶未滅將盡更揚輝惟餘一兩熖留得解¶
羅衣(梁紀少瑜/詠殘燈)發翠斜溪裏蓄寶巖山峯抽莖類仙掌¶
䘖光似燭龍飛娥再三繞輕花四五重孤對相思夕空¶
照舞衣縫(謝/眺)¶
　　燭¶
穿壁匡衡勤學而無燭隣舍有燭光穿壁引其光以書¶
映而讀之(西京/雜記)¶
絶纓楚莊王賜羣臣酒日暮燭滅有引美人衣者美人¶
<pb:KR3k0023_WYG_088-4b>¶
援絶其冠纓告王王曰人醉失禮奈何欲顯婦人之節¶
而辱士乎乃命曰羣臣皆絶去冠纓然後上燭(司馬彪/戰畧)¶
東壁餘光齊女徐吾者東海上貧婦人與隣人李吾合¶
燭夜緝李吾曰徐吾無燭數不屬請無夜徐吾曰妾以¶
貧故起常見先卧常在後灑掃陳席以待来者今益一¶
人燭不益明去一人燭不為益闇何愛東壁之餘光(劉/向)¶
(列女/𫝊)¶
闇坐巴祗為揚州刺史與客坐闇中不燃官燭(漢/書)¶
<pb:KR3k0023_WYG_088-5a>¶
有玉地鏡圖曰見美女戴燭行従其出處有玉矣¶
致神漢武帝所幸李夫人死上甚思悼之齊人少翁言¶
能致其神乃夜張眀燭上居他帳中遙望見李夫人但¶
不能就視(漢武/故事)¶
詩熱燭引佳期流影度單帷通隴别繡被依稀見蛾眉¶
美明不足貴燋盡豈為疑所恐恩情改照君尋覆碁(王/筠)¶
熖聽風来動花開不待春鎮下千行淚非是為思人¶
九龍熖熖動四照逐花生即此流髙殿堪持待月明(並/唐)¶
<pb:KR3k0023_WYG_088-5b>¶
(太/宗)¶
　　煙¶
五色昔神人過寗封人為其掌火能出五色煙教其積¶
火自燒隨煙上下(封人黄帝時/陶正列仙𫝊)¶
活鼃黽周禮蟈氏掌去鼃黽焚牡蘜以灰灑之則死以¶
煙被之則活¶
土燃煙起苻堅之將亂也闗中土燃無火而煙氣大起¶
方數十里月餘不滅後為慕容冲所㓕¶
<pb:KR3k0023_WYG_088-6a>¶
火盛煙㓕慕容超之将亡也南郊柴燎熖起而煙不出¶
靈臺令張光告人曰火盛煙滅國其亡乎(後魏/書)¶
白鵶繞噪晉文公焚林以求介子推有白鵶繞煙而噪¶
或集介子之側火不能焚晉人嘉之為立臺號曰思煙¶
香雲員嶠山西有星池出爛石常浮於水色紅質虚似¶
胏燒之香聞數百里煙氣升天則成香雲遍則成香雨¶
(並拾/遺記)¶
妨火顔延之連誥曰火含煙而煙妨火桂懐蠧而蠧殘¶
<pb:KR3k0023_WYG_088-6b>¶
桂然火勝則煙滅蠧壯則桂折¶
張天桓𤣥使桓謙屯東陵口卞範之屯覆舟山西髙祖¶
躬先士卒以奔之東北風急因命縦火煙張天謙等諸¶
軍一時土崩(沈約/宋書)¶
連天劉向熏鑪銘曰中有蘭錡朱火青煙蔚術四塞上¶
連青天¶
五色許邁名映從髙平閤慶𫝊業慶方去映為燒香皆¶
五色煙出映亦自去莫知所在(許邁/列𫝊)¶
<pb:KR3k0023_WYG_088-7a>¶
詩浮空覆雜影合樹宻花藤乍如落霞發頗類巫雲金¶
映光飛百仭従風散九層欲持翡翠色時出鯨魚燈(梁/簡)¶
(文/帝)茅蘭夾兩岸野燎燭中川村長合夜影水狹度浮煙¶
收光暗鳥弋分火照漁船山人不炊桂樵華幸共然(張/正)¶
(見浦狹村/煙度詩)¶
　　火¶
始燔炙譙周古史考曰上古茹毛飲血燧人初作燧火¶
人始燔炙¶
<pb:KR3k0023_WYG_088-7b>¶
頻爚説文曰熯蒸火也煨盆中火也熛火飛也頻爚火¶
光也¶
惑讒必有灾春秋繁露曰若人君惑扵讒邪内離骨肉¶
外踈忠臣咎及於火則大旱必有火災¶
從井出春秋潜潭巴曰火從井出有賢士從人起(火明/賢者)¶
(象賢者屈滯/象從井出)¶
不炎上春秋繁露曰若火不炎上秋多電由王者視不¶
明也¶
<pb:KR3k0023_WYG_088-8a>¶
焚彞器國語曰火焚其彞器子孫為疑由王者蔑棄五¶
則(則常/也)¶
取象風俗通曰夫火者南方陽光輝為明聖人向之而¶
治取其象也¶
烏化為雀泰伯出獵至于咸陽有大烏流下化為白雀¶
䘖緑丹書集于公車(魚豢/典畧)¶
流王屋武王既渡河有火自上復下至于王屋流為烏¶
其色赤(史/記)¶
<pb:KR3k0023_WYG_088-8b>¶
隂居内張隠文士𫝊曰離火隂居内故鑒之可映¶
松柘燧淮南子曰夏㸑柘燧火冬㸑松燧火¶
梓慎登望左𫝊宋衛陳鄭皆火梓慎登大庭氏之庫以¶
望之¶
狐鳴陳勝吴廣聚祠中夜搆火狐鳴呼曰大楚興陳勝¶
王是也(漢/史)¶
東藴蒯通曰臣之里婦與諸母相善夜亡肉姑以為盗¶
遣之里母即東藴請火亡肉家曰昨夜犬得肉鬬相殺¶
<pb:KR3k0023_WYG_088-9a>¶
請火以理之母乃還婦¶
竈突淳于髠曰臣至隣家見竈突而積薪在傍謂曰此¶
有火災即更為曲突而逺徙其薪(桓譚/新論)¶
光㦸晉恵帝永興元年成都王代長沙每夜戈㦸鋒有¶
火光如懸燭(沈約/宋書)¶
生矛恵師後王姑句家矛端生火其妻敗訾陬謂姑句¶
曰矛端生火此兵氣也(漢/書)¶
塗隙韓子曰丈人之慎火也塗其隙白圭之行堤也塞¶
<pb:KR3k0023_WYG_088-9b>¶
其穴故丈人無火難白圭無水患¶
神丘穴括地圖曰神丘有火穴光照千里¶
延北閣章帝時新平王家失火延及北閣後殿(范曄後/漢書)¶
越東家劉殷曽祖母柩在殯西隣失火風飈甚盛殷夫¶
婦叩殯火災遂越燒東家(崔鴻前/趙録)¶
憑薪𫝊燄戴逵賦曰火憑薪以𫝊燄人資氣以享年苟¶
薪氣之有竭何年燄之恒延¶
擬以制禮西晉潘尼賦曰其揚聲發怒則雷霆之威也¶
<pb:KR3k0023_WYG_088-10a>¶
明照逺鑒則日月之輝也甄陶品物則造化之制也濟¶
育羣生則天地之恵也是以聖人擬火以制禮¶
珠足以扞楚王孫圉聘于晉謂趙簡子曰珠足以扞火¶
災則寳之(國/語)¶
方井厭沈約宋書曰殿屋之為圓泉方井兼荷華者以¶
厭火祥¶
　¶
　¶
<pb:KR3k0023_WYG_088-10b>¶
　¶
　¶
　¶
　¶
　¶
　¶
　¶
　錦繡萬花谷續集卷八¶
