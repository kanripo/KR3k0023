# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:16.735812
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 後集卷三
<pb:KR3k0023_WYG_043-1a>¶
欽定四庫全書¶
　錦繡萬花谷後集卷三¶
　　春門¶
獻鳩周禮羅氏仲春獻鳩於國老鄭𤣥注云春以鷹化¶
為鳩變舊為新宜以養老助生氣¶
擲金錢唐内庭嬪妃每至春時於禁中結伴擲金錢為¶
戲(出開元/遺事)¶
獻羔開氷月令曰仲春之月天子獻羔開氷注獻羔謂¶
<pb:KR3k0023_WYG_043-1b>¶
祭司寒也祭司寒而出氷薦於宗廟¶
鳴鳩拂羽周書時訓曰三月鳴鳩拂羽拂羽以羽相擊¶
也¶
握月擔風虞松方春謂握月擔風且留後日吞花卧酒¶
不可過時(出春/宴録)¶
蘭時歡兹蘭時注云春時也(出文/選)¶
祠髙禖仲春之月𤣥鳥至之日以太牢祠于髙禖(蔡邕/云髙)¶
(禖神名也出/吕氏春秋)¶
<pb:KR3k0023_WYG_043-2a>¶
綴花為葢夏侯湛春可樂歌曰春可樂兮綴雜花以為¶
葢集芳蕤以飾裳¶
移春檻楊國忠子弟春時移名花植木檻中下設輪脚¶
挽以綵絙所至自隨號移春檻¶
天地奢華當春天地爭奢華洛陽園苑尤紛挐(出韓/退之)¶
䕶花金鈴寧王每花時綴金鈴於花下掣之以驚禽謂¶
之䕶花金鈴(出六/帖)¶
太皥執䂓漢魏相曰隂陽之分以月為紀各有常職不¶
<pb:KR3k0023_WYG_043-2b>¶
得相干東方之神太皥乗震執䂓司春¶
鄒衍吹律燕有寒谷不生黍稷鄒衍吹律暖氣乃至章¶
木乃生(出劉向/别録)¶
　　詩¶
春宵一刻直千金花有清香月有隂歌管樓臺聲細細¶
鞦韆院落夜深深　竹外桃花三兩枝春江水暖鴨先¶
知蒿萊滿地蘆芽短正是河豚欲上時(並出/東坡)騎馬出門¶
三月暮楊花無奈雪漫漫客情最苦夜難度宿處只尋¶
<pb:KR3k0023_WYG_043-3a>¶
無杜鵑(出吕叔文云丹陽玉/乳泉壁間題此一絶)一春情調淡悠悠閒倚書¶
窗背小樓暖日只添中酒睡晩風頻動惜花愁鶯&KR1240;舞¶
蝶侵人過絮逐天絲觸處遊已為韶光發惆悵可堪家¶
近白蘋洲　隔岸黄鸝語當軒白鳥斜晩来風緊處飛¶
絮滿人家(出宋/素臣)雙燕有期知自至野花無主為誰開沙¶
鷗鬬食穿蘆去粉蝶尋香過水来　風拂旗亭垂栁暗¶
雨餘官路落花深(出晁/無咎)新梢漸變鵝黄色淺水遥添鴨¶
緑紋　水暖池塘閒睡鴨烟深村落自鳴鷗　来日泥¶
<pb:KR3k0023_WYG_043-3b>¶
香催燕子歸時桑老趂蠶收　微風蹙水魚鱗浪薄日¶
烘雲卵色天(出介/庵)金壺投箭消長日翠袖𫝊杯領好春¶
幽鳥語隨歌處拍落花鋪作舞時茵(出陸/倉)竹筍初生黄¶
犢角蕨芽初長小兒拳試尋野菜炊香飯便是江南二¶
月天　桃李春風一杯酒江湖夜雨十年燈　九陌黄¶
塵烏帽裡五湖春水白鷗前(出山/谷)曉寒花外淺春意栁¶
邊多(出譚/俊明)芳草和烟暖更青閒山要路一時生年年㸃¶
檢人間事惟有春風不世情(出羅/鄴)睡起庭前立片時寂¶
<pb:KR3k0023_WYG_043-4a>¶
無人到亂雲飛楊花吹盡鶯聲懶小雨亷纎春已歸(出/𤓰)¶
(圃/)雪後清風特地斜栁條疎瘦未藏鴉與君試去探春¶
信看到梅梢第幾花　草色未迎雕輦翠栁梢先覺赭¶
袍黄　春盡行人未到家春風應怪在天涯夜来過嶺¶
忽聞雨今日滿溪都是花小池春破玉玲瓏聲觸簾鈎¶
漸好風閒繞欄干搯花樹春濃已著半梢紅(出鄭/毅夫)悵望¶
送春杯慇懃掃花箒(出杜/牧)昨夜鳥聲春驚鳴動四隣今¶
朝梅樹下定有折花人(出庾/信)日影飛花殿風紋積草池¶
<pb:KR3k0023_WYG_043-4b>¶
鳳樓通夜敞虬輦望春移(出元/萬頃)雜花粧林草葢地白日¶
坐上傾天維蜂喧鳥咽留不得紅蕚萬片惜風吹(出退/之)¶
水痕侵岸栁山翠借㕑烟調笑持筐婦春来蠶幾眠(出/戎)¶
(昱/)蠶月桑葉青鶯時栁花白(出陳/希夷)避雨燕兒晴又去趂¶
衙蜂子晩還歸(出李/新)山黛淺深春氣力浪花開合水工¶
夫　草濃春逕狹樹密晩窗隂(出賛/寧)不論山顛與水涯¶
春来何處不榮華野紅妖緑渾如畫一崦人家桃杏花¶
(出梅/山)緑葵向光轉翠栁逐風斜林有驚心鳥園多奪目¶
<pb:KR3k0023_WYG_043-5a>¶
花(出聞/人舊)晨曦瀲灔上簾櫳金屋熙熙歌吹中桃臉似知¶
宫宴早百花頭上放輕紅(出鄧/伯温)¶
　　夏¶
正陽之月陽徳用事則和氣皆陽建已之月是也故謂¶
之正陽之月(出西京/雜記)¶
迎風觀潘岳闗中記曰桂宫一名甘泉又作迎風觀寒¶
露臺以避暑¶
丹水出丹魚先夏至前十夜伺之魚浮水則赤光上照¶
<pb:KR3k0023_WYG_043-5b>¶
如火(出水/經)¶
氷雪價等金璧長安氷雪至夏月則價等金璧白少傅¶
詩名動於閭閻每須氷雪論筐不復償價日日如是(出/止)¶
(戈/集)¶
紾絺乗小駟𤣥宗幸洛時屬炎暑上曰姚崇多計令力¶
士探回奏曰崇方紾絺乗小駟按轡木隂上乃命小駟¶
頓忘繁溽(出開/元記)¶
龍見而雩左傳曰龍見而雩龍見建巳之月蒼龍七宿¶
<pb:KR3k0023_WYG_043-6a>¶
之體昏見東方¶
當風交扇劉義慶世說曰郤嘉賓三伏之月詣謝公炎¶
暑重赫雖復當風交扇猶沾汗流離¶
錦結涼棚長安富人每至暑伏中各於林亭内植畫柱¶
以錦結為涼棚設坐具召長安名姝間坐遞請為避暑¶
㑹人皆愛羨(出開元/遺事)¶
避暑飲劉松北鎮袁紹軍與紹子弟日共宴飲當三伏¶
之際晝夜酣飲極醉至於無知云以避一時之暑故河¶
<pb:KR3k0023_WYG_043-6b>¶
朔有避暑飲(出典/論)¶
迎涼草唐蘇鶚松陽編曰李輔國家夏則於堂中設迎¶
涼草其象類碧而幹似苦竹葉細如松雖若乾枯而未¶
甞彫落盛暑掛之牕戸間則涼風日至¶
濯枝雨周處風土記曰仲夏濯枝(此節常有大/雨名濯枝)¶
　　詩¶
四顧山光接水光凭欄十里芰荷香清風明月無人管¶
併作南来一味涼　風生髙竹涼雨送新荷氣　紫燕¶
<pb:KR3k0023_WYG_043-7a>¶
將雛語夏深緑槐庭院不多隂西窗一夜無人問展盡¶
芭蕉數尺心(出荆/公)夏景多煩蒸山水暫追涼桐枝覆玉¶
檻荷葉漏銀塘壺盛仙客酒瓶貯帝臺漿才人下銅雀¶
侍妓出明光共欣陪宴賞千秋樂未央(出李/徳林)畢竟西湖¶
六月中風光不與四時同接天蓮葉無窮碧映日荷花¶
别樣紅(出東/坡)野花成子落江燕引雛飛暗草熏苔徑晴¶
楊拂石磯(出潘/逍遥)百花過盡緑隂成漠漠爐香睡晩晴病¶
起兼旬疎把酒山深四月始聞鶯(出陸/務觀)炎宫駕日照人¶
<pb:KR3k0023_WYG_043-7b>¶
低燕處征行總不宜商略人間可人處蘄州笛竹卷琉¶
璃(出王/三松)避暑恨無雙羽翰銀河亦恐浪花乾坐来已倦¶
還臨水卧去無眠復倚欄擬截白雲鋪玉簟好收明月¶
貯金盤如何一見張公子清論如氷灑座寒(出鄭/獬)汗浹¶
衣巾詩癖減茶盈杯椀睡魔降　緑樹隂濃夏日長雛¶
鶯上下弄新簧水晶簾動微風起一架荼䕷滿院香(出/髙)¶
(駢/)莎草放茵深䕶砌海榴噴火巧横牆紋鱗引子跳銀¶
海紫燕呼雛語畫梁(出彦/成)緑竿初長笋紅顆未開蓮蔽¶
<pb:KR3k0023_WYG_043-8a>¶
日髙髙樹迎人小小船清風長入座夏月似秋天(出戎/昱)¶
麥秋桑葉大梅雨稻田新籬落栽山果池塘養錦鱗(出/戴)¶
(叔/倫)¶
　　秋¶
鳴鶴戒露白鶴至八月白露降即鳴而相警(出風/土記)¶
擊土鼓吹豳詩周禮籥章掌仲秋擊土鼓吹豳詩以逆¶
寒氣¶
製秋風髙曲明皇製秋風髙一曲每奏則秋風徐来庭¶
<pb:KR3k0023_WYG_043-8b>¶
葉皆墜(出羯/鼓録)¶
金神按節韓退之豐陵行是時新秋七月初金神按節¶
炎氣除¶
乗槎到天河近世有人居海上每年八月見槎来不違¶
時遂齎一年粮乗之到天河見一婦織丈夫飲牛(出博/物志)¶
風起思蓴張翰入洛齊王冏辟為大司馬東曹掾冏時¶
執權翰因見秋風起乃思吳中蓴羮鱸魚鱠曰人生貴¶
適志何能為官數千里以要名爵乎遂命駕而歸(出本/傳)¶
<pb:KR3k0023_WYG_043-9a>¶
龍火西頽七命曰龍火西頽(龍火火星也/秋則西南見)¶
石雁飛鳴平固縣覆笥山上有湖中有石雁每至秋天¶
飛鳴如候時也(出南/康記)¶
金籠蟋蟀唐妃妾每至秋時以金籠閉蟋蟀寘枕函畔¶
夜聽其聲庶民之家皆效之也(出開元/遺事)¶
火旻秋岸澄夕隂火旻團朝露火心星為秋候旻秋天¶
也(出文選注/謝靈運詩)¶
　　詩¶
<pb:KR3k0023_WYG_043-9b>¶
斜廊連經閣初月照宵帷塞冷鴻飛疾園秋蟬噪遲露¶
結林疎葉寒輕菊吐滋愁心逢此節長嘆獨含悲　爽¶
氣澄蘭沼秋風動桂林露凝千片玉菊散一叢金日岫¶
髙低影雲空㸃綴隂蓬瀛不可望泉石且娱心　菊散¶
金風起荷疎玉露圓將秋數行雁離夏幾林蟬雲凝愁¶
半嶺露碎纈髙天還似成都望直見峨眉前　烟生遥¶
岸隠月落半崕隂連山驚鳥亂隔岫斷猿吟　山亭秋¶
已滿巖牖凉風度疎蘭尚染烟殘菊猶承露古石衣新¶
<pb:KR3k0023_WYG_043-10a>¶
苔新巢封古樹歴覽情無極只長輪光暮(並出唐/太宗)鳥擊¶
初移樹魚寒欲𨼆苔斷霧時通日殘雲尚作雷(出隋/煬帝)日¶
照前窓竹露濕後園薇夜蛩扶砌響輕蛾遶燭飛(出楊/休之)¶
池亭三伏後林館九秋前清冷間泉石散漫雜風烟蕖¶
開千葉影榴艷百枝燃約嶺停飛斾凌波動畫船(出蕭/慤)¶
葉疎知樹落香盡覺荷衰(出蕭/慤)寺涼僧耳目店冷客衣¶
裘　鷹隼初増氣松篁乍得風住僧山色裡行客葉聲¶
中卧木晴梁澗輕雲晝粉空何當歸舊隠乗月嘯維嵩¶
<pb:KR3k0023_WYG_043-10b>¶
(出何/遜)火雲猶未斂奇峰欹枕初驚一葉風幾處園林蕭¶
瑟裡誰家砧杵寂寥中　庭梧影薄晨霜落籬菊香寒¶
晩吹生(出孫/僅)北去南来休便休白蘋吹盡楚江秋道人¶
不是悲秋客一任晩山相對愁　洗滌炎埃宿雨晴井¶
梧一葉報秋聲氣從緹室葭莩起風向白蘋洲渚生節¶
物暗驚悲宋玉田園歸去誦淵明芸窻正草凌雲賦呼¶
吸胷中萬斛清(出明/道)半鈎初掛黄昏月一鏡新磨碧漢¶
秋蟬女拽聲過古木雁奴排陣起滄洲無端一笛侵雲¶
<pb:KR3k0023_WYG_043-11a>¶
杪愁殺當年趙倚樓(出陸/倉)登樓千里月欹枕一聲蟬(出/僧)¶
(賛/寧)野色青黄禾半熟雲容黒白雨初收(出魏/野)路遶寒山¶
人獨去月臨秋水雁空驚(出虞/綸)螢光連燭動月影帶河¶
流(出張/正見)殿帳清炎氣輦道含秋隂凄風移漢筑流水入¶
虞琴雲飛送斷雁月上浄疎林滴瀝露枝響空濛烟壑¶
深(出上/官儀)塵榻無堪晝藴隆又傳秋思入層空碧梧枝上¶
三更雨白藕花前一信風西郭平安初過雁北窻幽怨¶
欲鳴蟲無端心事從誰說爽氣瀟瀟客夢中(出石/井)菊花¶
<pb:KR3k0023_WYG_043-11b>¶
有意浮杯酒桐葉無聲下井欄千里江山漁笛晩十年¶
燈火客氊寒(出龍/溪)寒蛩催織月籠秋獨雁叫羣天拍水¶
楚狂行歌驚市人漁父挐舟在葭葦(出山/谷)渺渺塘隂下¶
鷗鷺蕭蕭秋意滿菰蒲(出陸/游)玉琯涼初應金壺夜漸䦨¶
倉池流稍潔仙掌露方團雁聲風處斷樹影月中寒爽¶
氣長空淨髙吟覺思寛(出楊/師道)皎皎天月明奕奕河宿爛¶
蕭瑟含風蟬寥唳度雲雁寒商動清閨孤燈曖幽幔耿¶
介繁慮積展轉長宵半(出謝/恵連)旻天清且髙秋氣發初涼¶
<pb:KR3k0023_WYG_043-12a>¶
白露下微津明月流素光凝烟汎城闕凄風入軒房(出/劉)¶
(鑠/)¶
　　冬¶
良月就盈左傳曰良月十月也就盈數也¶
魚負氷易通卦驗曰大雪魚負氷鄭𤣥曰魚負氷上近¶
氷也¶
鶴語寒太康二年冬大寒南州人見二白鶴於橋下曰¶
今兹寒不減堯崩年於是飛去(出異/苑)¶
<pb:KR3k0023_WYG_043-12b>¶
木皮三寸晁錯書曰夫海胡貊之地積隂之處木皮三¶
寸氷厚六寸¶
地凍一丈郭義恭廣志曰北方地厚寒氷厚三尺地凍¶
一丈¶
星迴節南詔以十二月十六日為星迴節是日登避風¶
臺命清平官賦詩彼國謂詞臣為清平官¶
氷霜辰韋應物詩况復歲云暮凛凛氷霜辰¶
煖香寶雲有僧舍盛冬若客至不燃薪火煖香一炷滿¶
<pb:KR3k0023_WYG_043-13a>¶
室如春人歸更收餘燼(出雲林/異景志)¶
絮征袍李白子夜吳歌索手抽針冷那堪把剪刀明朝¶
驛使發一夜絮征袍¶
一陽巾金門歲節曰洛陽人家冬至煎餳綵珠戴一陽¶
巾¶
層氷百丈東方朔神異經曰北方有層氷萬里厚百丈¶
飛雪千里楚詞曰魂歸来北方不可止曽氷峨峨飛雪¶
千里¶
<pb:KR3k0023_WYG_043-13b>¶
　　詩¶
喧塵是時息静坐對重巒冬深栁條落雪後桂枝殘星¶
明霧色盡天白雁行單雲飛乍想閣水結逺疑紈晩橘¶
隠重屏枯藤帶迥竿岳隂連水氣山峰添月寒　洞庭¶
門未掩金壺漏已催曛煙生澗曲暗色起林隈陳根委¶
落蕙細葉發香梅雁去銜蘆止猿戲遶枝来　是節嚴¶
冬景寒雲曳落暉逺聞風瑟瑟亂視雪霏霏浪起川難¶
度林深人至稀山禽背逕走野鳥歴塘飛(並出梁/簡文帝)晷度¶
<pb:KR3k0023_WYG_043-14a>¶
隨天運四時互相乗東壁正昏中涸隂寒節升繁霜降¶
當夕悲風中夜興朱炎青無光蘭膏坐自凝重衾無煖¶
氣挾纊如懐氷(出張/華)嚴雲亂山起白日欲還歲曛霧蔽¶
窮天夕隂晦寒地瀚海有歸期衰容不還稚令君且髙¶
歌無念老方至(出鮑/昭)北風吹窓琴自動擁爐不覺氊裘¶
重孤城日落星斗稀一寸青霜壓寒夢(出李/新)看了青燈¶
夢不成東風輥雪落寒聲半生客裡無窮恨告訴梅花¶
説到明(出吳/曽)歳事空餘數行厯年勞纔得幾篇詩猶慳¶
<pb:KR3k0023_WYG_043-14b>¶
雪片下彌隴已放梅花開滿枝便是東風来解凍春盤¶
生菜屬羣兒(出曽/幾)雪峰明晩景風雁急寒天(出皇/甫冉)青烟¶
已過滿爐紅庭樹三更戰北風濁酒初温煨栗熟今宵¶
懽喜到衰翁(出陸/倉)月影含氷凍風聲凄夜寒　泛菊已¶
成前日夢探梅又續去年狂(出誠/齋)禽翻竹葉霜初下人¶
立梅花月正髙(王止/仲)¶
　¶
　錦繡萬花谷後集卷三¶
