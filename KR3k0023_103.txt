# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:17.895511
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 續集卷二十三
<pb:KR3k0023_WYG_103-1a>¶
欽定四庫全書¶
　錦繡萬花谷續集卷二十三¶
　類姓¶
　　王¶
孝子忠臣王尊治尚書論語舉直言遷虢令先是王陽¶
為益州刺史行至邛郲九折坂嘆曰奉先人遺體柰何¶
數乘此險尊為刺史問曰此非王陽所畏道邪叱其馭¶
曰驅之王陽為孝子王尊為忠臣守京兆尹刺譏不憚¶
<pb:KR3k0023_WYG_103-1b>¶
將相誅惡不避豪強¶
真漢相王商字子威京師相驚言大水至商獨曰此必¶
訛言有頃稍定問之果訛言後為丞相有威重長八尺¶
餘單于來朝仰視商貎大畏之遷延却退天子歎曰真¶
漢相矣¶
明經射䇿王嘉以明經射䇿甲科為郎察廉為南陵丞¶
舉直言超遷太中大夫出為九江河南太守治甚有聲¶
後為丞相為人剛直嚴毅有威重上甚敬之¶
<pb:KR3k0023_WYG_103-2a>¶
賜爵闗内侯王成為膠東相治甚有聲宣帝最先褒之¶
曰膠東相成勞來不怠治有異等賜爵闗内侯所居民¶
富所去見思(並本/𫝊)¶
權以濟事王霸字元伯言滹沱河冰合權以濟事善撫¶
士卒曉兵愛士拜偏將軍拜上谷太守在上谷二十餘¶
嵗封淮陵侯¶
一逢掖王符耿介不同於俗以此不得升進著潛夫論¶
譏當時失得將軍皇甫䂓解官歸郷入鴈門太守謁之¶
<pb:KR3k0023_WYG_103-2b>¶
規卧不迎又白王符在門屣履迎之時語曰徒見二千¶
石不如一逢掖竟不仕(並後/漢史)¶
獨歩漢南王粲字仲宣蔡邕見而竒之聞粲在門倒屣¶
迎之拜侍中博物多識問無不對讀道邉碑而能暗誦¶
為人覆碁而不誤善屬文舉筆便成無所改定曹植與¶
楊脩書曰仲宣獨歩於漢南(三國/魏志)¶
文籍先生王沉典著作號為文籍先生在魏叅席上之¶
珍居晉為幄中之士實有翼亮佐世之勲拜御史大夫¶
<pb:KR3k0023_WYG_103-3a>¶
守尚書令加給事中¶
夜夢懸刀王濬嘗起宅開門前路廣數十歩曰吾欲使¶
容長㦸幡旗夜夢懸三刀於梁須臾又益一刀李毅曰¶
三刀為州字又益一者其臨益州乎果遷益州刺史有¶
平呉之功官至大將軍¶
管中窺豹王獻之字子敬風流為一時之冠管中窺豹¶
時見一斑嘗夜卧齋中有偷人入室盗物都盡徐曰偷¶
兒青氊我家舊物可特置之羣偷驚走工草隷善丹青¶
<pb:KR3k0023_WYG_103-3b>¶
為呉興太守拜中書令¶
神仙中人王恭字孝伯起家為著作郎歎曰仕宦不為¶
宰相才志何足以騁恭羙姿儀濯濯如春月栁嘗被鶴¶
氅裘渉雪而行孟㫤歎曰此真神仙中人也¶
江東獨歩王坦之弱冠有重名語曰江東獨歩王文度¶
(坦之/字)遷中書令臨終與謝安書言不及私惟憂國家之¶
事¶
風流雋望王忱字元達弱冠知名流譽一時其舅范寗¶
<pb:KR3k0023_WYG_103-4a>¶
謂曰卿風流雋望真後來之秀忱曰不有此舅焉有此¶
甥及鎮荆州威風肅然(並晉/史)¶
螭蟠北海王猛字景畧北海人懐佐世之志螭蟠北海¶
桓温入闗被褐而詣之一面談當世之事捫蝨而言旁¶
若無人為苻秦相(載/記)¶
將門有将王鎮惡猛之孫鎮惡以五月生家人以俗忌¶
欲令出繼疎宗猛曰昔孟嘗君惡月生而相齊是兒亦¶
將興吾門矣故名為鎮惡武帝與語異之謂諸佐曰鎮¶
<pb:KR3k0023_WYG_103-4b>¶
惡王猛孫所謂將門有將後為龍驤將軍攻陷長安武¶
帝勞之曰成吾霸者真卿也¶
有封狼居意王𤣥謨幼而不羣領汝隂太守每陳北侵¶
之䂓文帝曰聞王𤣥謨陳設使人有封狼居意性嚴未¶
嘗妄笑眉頭未嘗伸¶
栝柏豫章王儉字仲寳袁粲見之曰宰相之門也栝栢¶
豫章雖小已有棟梁氣矣終當任人家國事尚宋明帝¶
公主齊臺建遷右僕射領吏部時年三十八多所引進¶
<pb:KR3k0023_WYG_103-5a>¶
當朝理事决㫁如流嘗謂人曰江左風流宰相惟有謝¶
安蓋自况也(並南/史)¶
斗酒學士王績游北山東臯著書自號東皋子待詔門¶
下省官給酒日三升或問待詔何樂耶答曰良醖可戀¶
耳侍中陳叔達聞之日給一斗時稱斗酒學士著五斗¶
先生𫝊(唐/史)¶
獻平邉䇿王樸舉進士周世宗即位遷比部郎中獻平¶
邉䇿(五代/史)¶
<pb:KR3k0023_WYG_103-5b>¶
動筆如飛王安石蚤有盛名博聞强記為文動筆如飛¶
封荆國公¶
　　張¶
運籌帷幄張良受書於圯上老父借箸畫籌於帷幄之¶
中以三寸舌為帝者師封萬户位列侯願棄人間事從¶
赤松子遊(漢/史)¶
為漢名將張蒼封北平侯太史公曰張蒼文學律厯為¶
漢名相¶
<pb:KR3k0023_WYG_103-6a>¶
記亡書三篋張安世記亡書三篋上竒其材擢尚書令¶
白馬生張湛拜光祿勲光武臨朝或有惰容湛輙陳諌¶
其失常乘白馬帝每見湛輙言白馬生且復諌矣(並後/漢史)¶
作五里霧張楷字公超性好道術能作五里霧¶
著西蜀銘張載字孟陽博學有文章為著作郎著西蜀¶
銘¶
江東歩兵張翰字季鷹呉人有清才善屬文而縱任不¶
拘時人號為江東歩兵因秋風起乃思呉中菰米蓴羮¶
<pb:KR3k0023_WYG_103-6b>¶
鱸魚膾曰人生貴得適志何能羈宦數千里以要名爵¶
乎遂命駕而歸(並晉/史)¶
五郎六郎張易之武后時其弟昌宗得侍昌宗白進易¶
之材用過人兄弟出入禁中不旬日貴震天下號易之¶
為五郎昌宗六郎¶
宰相材張柬之中進士第一武后謂狄仁傑曰安得一¶
竒士用之仁傑曰荆州長史張柬之雖老宰相材也即¶
拜侍郎同平章事¶
<pb:KR3k0023_WYG_103-7a>¶
燕公張說字道濟開元後宰相不以姓著者曰燕公云¶
有宰相體張延賞拜中書侍郎同平章事帝待遇厚稱¶
奏議有宰相體¶
二朞至宰相張鎬拜同平章事起布衣二朞至宰相天¶
下之人推為舊徳¶
青錢萬選萬中張鷟為兒時夢紫文大鳥五色成文止¶
其庭大父曰五色赤文鳳也紫文鸑鷟也若此殆以文¶
章瑞朝廷乎遂命以名員半千稱鷟文辭猶青銅錢萬¶
<pb:KR3k0023_WYG_103-7b>¶
選萬中世號青錢學士¶
煙波釣徒張志和母夢楓生腹上而産志和擢明經以¶
䇿干肅宗特見賞重命待詔翰林後居江湖自稱煙波¶
釣徒號𤣥真子¶
獻頌闕下張昌齡貞觀末翠㣲宫成獻頌闕下召見試¶
息兵詔少選成¶
自號乖崖公張詠字復之知益州真宗遣使𫝊諭曰得¶
卿在蜀朕無西顧憂轉工部尚書進禮部自號乖崕公¶
<pb:KR3k0023_WYG_103-8a>¶
乖則違衆崕不利物¶
無盡居士張商英字天覺中進士第徽宗立除龍圖閣¶
學士尋除中書侍郎拜右僕射徽宗親書商霖字以賜¶
之復觀文殿大學士商英學浮圖法自號無盡居士¶
　¶
　¶
　¶
　¶
<pb:KR3k0023_WYG_103-8b>¶
　¶
　¶
　¶
　¶
　¶
　¶
　¶
　錦繡萬花谷續集卷二十三¶
