# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:16.895209
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 後集卷十二
<pb:KR3k0023_WYG_052-1a>¶
欽定四庫全書¶
　錦繡萬花谷後集卷十二¶
　　京尹¶
所都曰尹凡帝王所都皆曰尹(通/典)¶
四為京尹魏少遊以吏幹知名四為京尹有規檢雖任¶
無赫赫名而廉謹有足稱者(代宗/實錄)¶
父子五為京兆栁仲郢父子更九鎮五為京兆再為河¶
東(職/源)¶
<pb:KR3k0023_WYG_052-1b>¶
前尹後尹李仲通天寳末為京兆尹弟叔時繼之長安¶
歌曰前尹赫赫具瞻允若後尹熙熙具瞻允斯¶
鵶挽鈴訴採雛人温彰為京兆尹一日聞挽鈴者視之¶
乃鵶也尹曰是必訴其採雛者命吏視之果得採雛者¶
搢紳盛事梁子美權開封尹入謝言曾祖顥祖適皆常¶
鎮府書今臣復攝尹懼弗克荷徽宗曰卿三世尹京縉¶
紳盛事(四朝/國史)¶
豪右屏迹國朝李穆知開封府事豪右屏迹權幸不敢¶
<pb:KR3k0023_WYG_052-2a>¶
干以私上益知其材¶
枹鼓稀鳴張敞為京兆長安市偷盗尤多一日捕數百¶
人枹鼔稀鳴市無偷盜其治畧循趙廣漢之迹以經術¶
自輔其政¶
玉麟符樊子蓋檢校河南内史屢有理績隋文帝語曰¶
今為公别造玉麟符以代銅虎¶
詩驂駕乘駟馬謁帝朝承明(梁元帝/尹荆州)雲霄今已逼台衮¶
更誰親(杜贈鮮/于京兆)一别岑陽舊使君郡人回首望青雲政¶
<pb:KR3k0023_WYG_052-2b>¶
聲長與江聲在自到津頭日夜聞(杜牧寄京/兆韋尹)府中羅舊¶
尹沙道尚依然赫赫蕭京兆今為時所憐　酒醉誇新¶
尹蓄眼未見有感此氣揚揚須知風化首(杜/尹)¶
　　留守¶
彈壓為先紹興八年召吕頤浩付以建康頤浩以疾辭¶
趙鼎曰頤浩之政長於彈壓建康之民頗望其來上曰¶
繁劇之政固以彈壓為先若不動聲色使百姓隂受其¶
賜小人却不知也(中興/㑹要)¶
<pb:KR3k0023_WYG_052-3a>¶
詔特許張蓋紹興六年中書門下省言秦檜孟庾並係¶
兼行宫留守詔特許張蓋¶
京都之籥荆公除李璋制近付京都之籥(聖朝/職畧)¶
降絲綸同將相晉天福中勅留守之任委寄非輕凡降¶
絲綸宜同將相今後除留守宜降麻制留守降麻自安¶
彥威始(五代/㑹要)¶
非卿不可景徳元年駕幸澶淵真宗語王旦曰京師社¶
廟所重非卿不可(職/畧)¶
<pb:KR3k0023_WYG_052-3b>¶
緑野堂必問安否裴度字中立文宗時留守東都時閹¶
豎擅威天子擁虛器度不復有經濟意乃治第東都緑¶
野堂野服蕭散為之把酒不問人間事帝知度精神未¶
衰每人自洛來必問度安否¶
無西顧之憂光武曰昔高祖任蕭何於關中無復西顧¶
之憂得専權山東徑成大業(後/漢)¶
卧總留臺貞觀中太宗幸玉華宫房𤣥齡以疾卧總留¶
臺¶
<pb:KR3k0023_WYG_052-4a>¶
詩星使出關東兵符賜上公山河歸舊國管鑰換離宫¶
行色旌旗動軍聲鼓角雄漢壘三秋靜胡沙萬里空其¶
如天下望旦夕詠清風(職/林)吳越東西州浙江限其中都¶
人送留守郡吏迎相公江心波濤壯帳下鼓樂雄(放/翁)¶
　　總帥¶
觀省風俗國朝咸平三年以翰林學士王欽若為西川¶
安撫使國子博士袁及甫副之閤門祇候李成象同勾¶
當安撫事知制誥梁顥為陜西路安撫使袐書丞李易¶
<pb:KR3k0023_WYG_052-4b>¶
直副之所至錄問繫囚真宗復諭欽若曰觀省風俗尤¶
難其人數日思之無易卿等各宜宣布徳澤使知朕勤¶
恤之意¶
祖於瓊林咸平四年以兵部尚書張齊賢充涇原儀渭¶
邠寧環慶鄜延州保安鎮戎清逺軍安撫經畧使知制¶
誥梁顥副之帝以邊將玩寇朔方粮道艱阻故命齊賢¶
等使焉即命發日馳騎而往仍命宣徽南院使周瑩祖¶
於瓊林苑¶
<pb:KR3k0023_WYG_052-5a>¶
取死囚斬河上景徳中丁謂充鄲濟濮安撫使時契丹¶
稍南民奔楊劉渡舟人邀利不時濟人謂取死囚斬於¶
河上詭言取民錢者舟人大恐旦夕不敢停濟¶
　　監司¶
緋衣袋帶國朝侯陟改淮南轉運使賜緋衣袋帶¶
鑿潭通漕運韋堅運江淮租賦所在置吏督察以佐國¶
廪歲終増鉅萬元宗擢為陜郡太守水陸運使漢有運¶
渠起闕門西抵長安引山東租賦訖隋常治之堅為使¶
<pb:KR3k0023_WYG_052-5b>¶
乃占咸陽壅渭為堰絶灞滻而東注永豐倉下復與渭¶
合初滻水御苑左有望春樓堅于下鑿為潭以通漕帝¶
為升樓詔羣臣臨觀下詔曰關浦之間尤資殷贍比來¶
轉輸未免艱辛故置此潭以通漕運萬代之利一朝而¶
成¶
關中計戸蕭何守關中計戸轉漕給軍又漢與楚相距¶
滎陽數年軍無見粮何轉漕關中給食不乏(並本/傳)¶
歲運米萬餘石范旻為淮南轉運使太祖謂曰卿家素¶
<pb:KR3k0023_WYG_052-6a>¶
貧凡所須並借用官錢悉以便宜從事不必一一中覆¶
也每嵗運米萬餘石以給京師時論許其有心計¶
莫敢為非何剡為河北都轉運使郡縣官吏望風而肅¶
劾太原帥梁適病不知退及内官蘇安靜怙寵不法王¶
素為淮南都運所布耳目甚廣人人若素坐視其家莫¶
敢為非¶
水陸計度國初計度勾當某路水陸計度轉運事官髙¶
者即曰使或曰同轉運使又有同知者¶
<pb:KR3k0023_WYG_052-6b>¶
供調百萬億李士衡為湖北轉運使真宗幸澶州東封¶
西祀供調百萬億士衡有力焉¶
衣繡持斧天漢二年遣暴勝之等衣繡衣杖斧分部逐捕¶
(前武/紀)¶
以御史為熙寧十年以館閣校勘丁執禮權發遣河北¶
西路提㸃刑獄上宣諭曰朕惟河朔地重慎選監司故¶
以舊御史為之又曰卿職在刑獄盜賊最急宜用心督¶
捕(職/源)¶
<pb:KR3k0023_WYG_052-7a>¶
貴勢無所借國朝王鼎提㸃河北刑獄摘發贓汚所案¶
問於貴勢無所借¶
　　郡守¶
一麾出守晉顔延之為永嘉太守甚怨憤作五君詠於¶
阮咸曰五薦不入朝一麾乃出守蓋自序也(本/傳)¶
合浦還珠孟嘗遷合浦太守郡不產穀而海出珠與交¶
趾比境常通商販貨糴糧食先守多貪穢珠漸徙於交¶
趾界旅不至人無資嘗到官革易前弊求民利病去珠¶
<pb:KR3k0023_WYG_052-7b>¶
復還百姓皆反其業商貨流通稱為神明(本/傳)¶
荆部連璧普泰中韋孝寛除浙陽郡守時獨孤信為新¶
野郡守同𨽻荆州情好數密政術俱美荆部吏人號為¶
連璧(職/源)¶
臺閣賢唐武后憂州縣非其人李嶠曰今朝廷重内官¶
輕外職毎除牧守皆訴不行請選臺閣賢者分典大州¶
自近臣始(唐百/官志)¶
暴虎渡江宋均為九江太守郡多暴虎均去檻穽虎相¶
<pb:KR3k0023_WYG_052-8a>¶
與東渡江而去(本/傳)¶
飛蝗赴海馬稜守武陵飛蝗赴海(六/帖)¶
河潤九里郭伋拜潁川太守召見帝勞曰賢能太守去¶
帝城不逺河潤九里冀京師并䝉福也(本/𫝊)¶
増秩賜金孝宣興于閭閻知民事之囏難及拜别刺史¶
守相輒親見問觀其所由退而考察所行以質其言有¶
名實不相應必知其所以然常稱曰庶民所以安其田¶
里而亡嘆息愁恨之心者政平訟理也與我共此者其¶
<pb:KR3k0023_WYG_052-8b>¶
惟良二千石乎以為太守吏民之本也數變易則下不¶
安民知其將久不可欺㒺迺服從其敎化故二千石有¶
治理效輒以璽書勉厲増秩賜金或爵至關内侯公卿¶
缺則選諸所表以次用之是故漢世良吏於是為盛稱¶
中興焉(漢/史)¶
攀轅卧轍侯霸為臨淮太守被召百姓攀轅卧轍不許¶
去(本/𫝊)¶
衣錦還鄉武帝謂朱買臣曰衣錦還鄉遂除㑹稽太守¶
<pb:KR3k0023_WYG_052-9a>¶
(前漢朱/買臣傳)¶
萬石君前漢石奮四子皆二千石號為萬石君¶
白鹿隨車後鄭𢎞為臨淮守有白鹿隨車¶
鳳凰集郡前漢時鳳凰神爵數集郡國潁川尤多天子¶
以霸治行終長者下詔稱揚曰潁川太守霸宣布詔令¶
百姓鄉化孝子悌弟正婦順孫日以衆多吏民鄉于敎¶
化興於行誼可謂賢人君子矣(黄霸/傳)¶
生立祠後漢王堂拜巴郡太守馳兵斬虜巴郡清靜吏¶
<pb:KR3k0023_WYG_052-9b>¶
民生為立祠(本/𫝊)¶
揚仁風慰黎庶袁宏為東郡謝安執宏手授扇宏曰輒¶
當奉揚仁風慰彼黎庶¶
化比齊魯文翁景帝末為蜀郡守仁愛好敎化見蜀地¶
僻陋有蠻夷風修起學官於成都市中招下縣子弟以¶
為學官子弟繇是大化蜀地學於京師者比齊魯焉至¶
今巴蜀好文雅文翁之化也(本/𫝊)¶
緋魚唐初刺史得佩魚品卑者假緋魚(循吏/序)¶
<pb:KR3k0023_WYG_052-10a>¶
召父前漢召信臣遷南陽太守好為民興利務在富之¶
躬勸耕農出入阡陌行視郡中水泉開通溝瀆以廣漑¶
灌戸口増倍盜賊獄訟衰止吏民親愛信臣號之曰召¶
父¶
杜母後漢杜詩遷南陽太守性節儉而政治清平以誅¶
暴立威又修治陂池廣拓土田郡内富足時人方於召¶
信臣故為之語曰前有召父後有杜母¶
越王石虞愿為晉安郡守海邊有越王石常隠雲霧清¶
<pb:KR3k0023_WYG_052-10b>¶
廉太守乃見愿往見之¶
議定古禮韓延壽為潁川太守其俗多朋黨怨讐延夀¶
欲改之教以禮遜乃歴召郡中長老問以疾苦因與議¶
定嫁娶喪祭畧依古禮皆便安之¶
廣州酌泉晉吳隠之為廣州至貪泉酌而飲之賦詩曰¶
古人云此水一歃懷千金若使夷齊飲終當不易心¶
吏民皆自新尹翁歸為東海太守察郡中吏民賢不肖¶
及姦邪罪名盡知之縣縣各有記籍自聽其政有急名¶
<pb:KR3k0023_WYG_052-11a>¶
則少緩之吏民少解輒披籍縣縣收取黠吏豪民案致¶
其罪吏民皆服改行自新¶
獻金何無人知楊震為東萊守昌邑令王密夜半懷金¶
獻曰無人知震曰天知神知爾知我知何無人知也(並/出)¶
(本/𫝊)¶
屏風録姓名唐太宗嘗曰朕思天下丙夜不安枕永惟¶
治人之本莫重於刺史故錄姓名於屏風卧興對之得¶
才否狀輒疏之下方以擬廢置(循吏/序)¶
<pb:KR3k0023_WYG_052-11b>¶
草木知名張福為濠州刺史徳宗召謂曰先帝改爾名¶
正者所以褒也朕謂江淮草木亦知爾威名若從所改¶
恐賊不曉是卿也復賜舊名(本/𫝊)¶
洛濵賜膳唐𤣥宗自選諸司長官有聲望者大理卿源¶
光裕尚書左丞楊承令兵部侍郎寇泚等十一人為刺¶
史命宰相諸王及諸司長官臺郎御史餞於洛濵賜以¶
御膳上自書十韻詩命髙力士賜之(通/鑑)¶
老子興不淺晉庾亮鎮武昌諸佐史秋夜登樓不覺亮¶
<pb:KR3k0023_WYG_052-12a>¶
至亮曰老子興復不淺(本/𫝊)¶
男女出境王澹為荆州刺史男女出境迎者萬餘(宋/書)¶
棠棣碑賈敦頤為洛州刺史有恵政百姓植碑頌美及¶
敦實為洛州長史又立頌於兄碑之側號棠棣碑(本/𫝊)¶
十萬戸受福唐陳子昻𫝊云一州得才刺&KR0119;十萬戸受¶
其福得不才刺史十萬戸受其困國家興衰在此職也¶
敎民耕織韋丹為容州刺史敎民耕織止惰游興學校¶
(本/𫝊)¶
<pb:KR3k0023_WYG_052-12b>¶
有千里眼楊逸為光州刺史為政愛人廣設耳目時人¶
謂有千里眼(後/魏)¶
清如冰雪魏令狐邵字孔叔為洪農守所在清如冰雪¶
扇驅蚊蚋袁光庭典名藩有異政明皇謂宰輔曰袁光¶
庭性逐惡如扇驅蚊蚋(職/源)¶
清白自將陸長源為汝州刺史諧易無威儀而清白自¶
將去汝州送車二乗曰吾祖罷魏州有車一乗而圖書¶
半之吾愧不及先人¶
<pb:KR3k0023_WYG_052-13a>¶
車載入殿中蕭育望之子為南郡太守上以育耆舊名¶
臣之子乃以三公使車載育入殿中¶
皮鞭崔伯謙為北地太守改鞭用皮為之不忍見血示¶
辱而已(北/史)¶
三尺堦前是萬里于延陵授建州刺史宣宗問曰建去¶
京師逺近對曰八千里上曰朕左右前後皆建人卿若¶
潔已奉公糾緝凋瘵則常若在朕前或撓法度使逺人¶
無聊則三尺堦前便是萬里¶
<pb:KR3k0023_WYG_052-13b>¶
詩廊廟之具裴施州宿昔一逢無此流金鐘大鏞在東¶
序冰壺玉衡懸素秋堯有四岳明至理漢二千石真分¶
憂幾度寄書白鹽北苦寒贈我青羔裘霜雪迴光被錦¶
袖龍蛇動篋蟠銀鈎　王室比為難高官皆武臣幽燕¶
通使者岳牧用詞人國待賢良急君當拔擢新衆寮宜¶
潔白萬里但平均(送陵州/路使君)宫殿春門隔雲山紫邏深人¶
生五馬貴莫受二毛侵(送賈/汝州)京兆先時傑琳琅照一門¶
朝廷偏注意接近與名藩看君善為政他日有殊恩¶
<pb:KR3k0023_WYG_052-14a>¶
東藩駐皂蓋北渚臨清河　使君騎紫馬捧擁從西來¶
(騎紫馬者/太守也)清髙金莖露正直朱絲絃昔在堯四岳今之¶
黄潁川(贈李/勉)南圖回羽翮北極捧星辰(並杜/甫)六代帝王¶
國三吳佳麗城賢人當重寄天子借髙名巨海一邊靜¶
長江萬里清應須救趙䇿未肯育侯嬴(李白贈/王使君)文石陛¶
前辭聖主碧雲天上作㝠鴻(杜牧寄/鄭宣州)鴛鷺差池出建章¶
綵旗朱戸鬱相望新恩共理犬牙地昨日同含雞舌香¶
(劉禹錫贈/鄰郡詩)卿月昇金掌王春渡玉墀薰風行應律湛露¶
<pb:KR3k0023_WYG_052-14b>¶
即歌詩(江陵送馬/大卿赴闕)炎海韶州牧風流漢署郎分符先令¶
望同舍亦輝光(送韋/韶州)鵬圖仍矯翼熊軾且移輪(贈蕭/使君)斧¶
鉞下青㝠樓船過洞庭北風隨爽氣南斗避文星(又並/杜甫)¶
畫鳳仙楹逺圗雌郡閣閒(塗雌用黄堂事也平江州治/因春申君故居塗以雌黄故)¶
(曰黄堂錢惟/演送王滁州)少年不願萬戸侯亦不願識韓荆州頗願¶
身為漢嘉守載酒時作凌雲遊(送張/嘉州)四朝耆舊冰霜後¶
兩郡風流水石間舊政猶𫝊蜀父老先聲已振越溪山¶
(送穆/越州)竹馬迎郭侯大錢送劉寵　勸農使者非常人一¶
<pb:KR3k0023_WYG_052-15a>¶
言已破黎民駭上饒史君更超逸坐睨好山如累塊(並/東)¶
(坡/)曉出城東信馬蹄青梅墻角兩三枝竹雞叫罷雨來¶
急杜宇聲乾月落遲山店煮煙繰繭日野田鋤水揷秧¶
時農桑勸課非無力為報新安太守知　栁州栁刺史¶
種栁栁江邊好作思人樹慚無惠政傳(栁子/厚)富沙亭上¶
聽灘聲已喜歸驂出建城愧乏異能書郡最幸無苛政¶
駭民情班陞延閣雲天近銜繫嵩山玉雪清鼎重君恩¶
難稱塞但知報國一身輕(葉文/昌)鎮靜一如無頒條甫月¶
<pb:KR3k0023_WYG_052-15b>¶
餘來惟盡傳客去不識兵符健判風生筆精祈雨洒車¶
丈夫何必假行矣兩輪朱　雖擁朱轓貴清癯兩鬢霜¶
判花人競誦待草士深藏農飽因蠲賦州貧為救荒公¶
歸無愧靣應可見嚴光　瀟洒使君風度峻神仙謫墮¶
在人間只今坐嘯凝香處帝賜羅浮作鎮還　郡人不¶
識疾呼聲甘雨和風遍一城歳久偏多遺愛事天高未¶
察借留情舟行精舍漁歌晩家近華亭鶴唳清　倦入¶
承明聽履聲朱轓今復壓専城盪胷碧華供吟興照眼¶
<pb:KR3k0023_WYG_052-16a>¶
清洢洗宦情鱸鱠何慙髙士潔琴龜不減昔賢清未應¶
更葺東山墅出處方關世重輕　聞道泉人截鐙留翰¶
林從此去吾州村中父老相持泣但祝今侯似故侯¶
淮漢紛紛戰血腥蜀山鬼哭不堪聽如何一線江西路¶
獨見奎星與福星(並南/岳)天生守令與斯民本是同胞一¶
樣親莫把膏脂為爾禄當思痾癢切吾身此邦只似唐¶
時古我輩當為漢吏循今夕湘潭一巵酒重煩分散十¶
分春(真西/山)¶
<pb:KR3k0023_WYG_052-16b>¶
　　通判¶
方外司馬晉謝奕字元奕桓温辟為安西司馬奕在温¶
座岸幘嘯詠曰我方外司馬也¶
郡股肱晉王基薦劉毅於公府曰毅方正亮直往日僑¶
仕平陽為郡股肱正色立朝舉綱引墨朱紫有分(類/要)¶
速步顧球時為揚州别駕顧榮謂球曰卿速步君孝超¶
卿矣(顧和别傳顧/和字君孝)¶
從容山水間白樂天江州司馬㕔記江州土髙氣清富¶
<pb:KR3k0023_WYG_052-17a>¶
有佳境刺史守土不逺觀遊郡吏執事不自暇佚惟司¶
馬綽綽可以從容於山水詩酒間於是郡南樓山北樓¶
水溢亭百花亭風篁石巖瀑布廬宫源潭洞東西二林¶
寺泉石松雪司馬盡有之矣茍有志於吏隠者捨此官¶
何求焉¶
持板拜刺史六條曰州别駕治中見部刺史持板拜刺¶
史答拜¶
紀徳碑姚崇為揚州長史政條簡肅人為紀徳碑(並職/林)¶
<pb:KR3k0023_WYG_052-17b>¶
太守自辟武帝詔州郡佐吏自别駕長史以下皆刺史¶
太守自辟(通/典)¶
六雄十望十緊唐元和後朱紫清并韋處厚乃奏置六¶
雄州十望十緊悉補别駕由是流品澄别¶
有螃蠏無通判國朝懲藩鎮之弊置通判以貳州事故¶
常與知州爭權太祖聞之設戒勵使與長吏協和自此¶
稍息有錢昆者餘杭人嗜蠏嘗求補州郡人問其所欲¶
昆曰但得有螃蠏無通判處則可至今以為口實(歸田/錄)¶
<pb:KR3k0023_WYG_052-18a>¶
擇日而遣崔神慶則天時擢拜并州長史因曰并州朕¶
之枌榆又有軍馬比日簡擇無如卿者前後長史皆從¶
尚書為之以其委重所以授卿也則天為按行圖擇日¶
而遣之(分/紀)¶
殺一身活人命李臯為温州長史攝行州事歲歉有官¶
粟數十萬斛臯欲行賑救掾吏乞候上㫖臯曰夫人日¶
不再食當死安暇禀君命若殺我一身活人數千命利¶
莫大焉於是開倉盡散之以擅貸之罪飛章自劾上嘉¶
<pb:KR3k0023_WYG_052-18b>¶
之(職/林)¶
　　幕職¶
盛府元僚胡文恭行魚周詢制簽盛府之元僚¶
佐治之材韋亶等初擢第即通判諸州代還太宗以兩¶
使判官得替者先解故為闕貟乃以亶等十五人為之¶
且令綿歴觀其佐治之材¶
拂衣而去李瓊鎮桂管奏栁璧為觀察判官軍政不惬¶
璧極言不納拂衣而去桂府尋亂¶
<pb:KR3k0023_WYG_052-19a>¶
白身判官正元中仕進道塞奏請難行東省數月閉門¶
南臺惟一御史令狐楚為桂府白身判官七八年奏官¶
不下由是兩河競辟才雋抱器之士徃徃歸之用為謀¶
主日以恣横元和已來始進用有序(南窻/新書)¶
出入將相李逢吉始從事振武日金城寺僧忽見一人¶
介胄持斧由門而入俄聞報李判官來僧具以告自是¶
逢吉每造其室即見其人先逢吉而至率為常矣故逢¶
吉出入將相二十餘年¶
<pb:KR3k0023_WYG_052-19b>¶
小朝廷唐鄭從讜字正求為河東節度表王調劉崇龜¶
趙宗李渥崔澤等為判官書記支使皆一時選京州士¶
人比太原為小朝廷得才多也(唐/書)¶
幕下上客晏元獻延賓客一時名士多出其門為西京¶
留守幕下王琪張亢最為上客(分/紀)¶
入幕之賔謝安王坦之嘗請桓温論事温令郗超帳中¶
卧聽之風動帳開安笑曰郗生可謂入幕之賔矣(晉/書)¶
鳳凰芝草韓退之上崔羣書曰足下仁者宜在高位託¶
<pb:KR3k0023_WYG_052-20a>¶
在幕府則不為得所足下出類拔萃鳳凰芝草賢愚皆¶
以為美瑞青天白日奴𨽻亦知其清明¶
出人之見路嗣恭嶺南節度入覲曰臣從事栁渾有出¶
人之見¶
昆弟同幕府崔安濳帥詩及劍南劉崇望字希徒昆弟¶
四人同幕府世以為才¶
請斗酒作碑文裴度東都留守辟皇甫湜為判官度修¶
福先寺將立碑求文於白居易湜怒曰近捨湜而逺取¶
<pb:KR3k0023_WYG_052-20b>¶
居易請從此辭度謝之湜請斗酒援筆立就度曰不羈¶
之才也¶
詩珊瑚市則無騏驥人得有早年見標格秀氣充星斗¶
事業富清機官曹正獨守須來樹嘉政皆已傳衆口討¶
論實解頤操制紛衆手入幕未展材秉鈞孰為偶　崆¶
峒使節上清霄河隴降王欵聖朝宛馬總肥春苜蓿將¶
軍只數漢嫖姚陳留阮瑀誰爭長京兆田郎早見招麾¶
下賴君才並入獨能無意向漁樵(贈田九/判官)滄滄煙月滿¶
<pb:KR3k0023_WYG_052-21a>¶
川亭我有勞歌一為聽將取離魂隨白騎三台星裏拜¶
文星(杜/牧)處士聞名早西秦獻疏回腹中書萬卷身外酒¶
千盃江雨春波濶園林客夢催今君拜旌㦸凛凛近霜¶
臺　安西幕府多才雄喧喧惟道三數公繡衣貂裘明¶
積雪飛書走檄如飄風(李/白)城上赤雲呈瑞氣眉間黄色¶
見歸旗幕中無事惟須飲即是連鑣向闕時　忽騎將¶
軍馬自號報恩子風雲入壯懷泉石别幽耳　從軍古¶
云樂談笑青油幕燈明夜觀棊月暗秋聞柝何當鑄鉅¶
<pb:KR3k0023_WYG_052-21b>¶
鉟相與歸臺閣銘山爾所工揮羽余何作䇿勲封龍額¶
歸騎獵麟脚推選閲羣材薦賢搜一鶚(並韓/愈)歸路芙蓉¶
府離堂玳瑁筵(劉禹/錫)桃李蹊空久芙蓉客暫依(李文/饒)為¶
報南昌令乘馬入郡城同時趨府客此日望風迎文苑¶
臺中妙冰壺幕下清洛陽相去逺猶使故林榮(韋應/物)幕¶
府初交辟郎官幸備貟　幕下郎官安穩無從來不奉¶
一行書固知貧病人須棄能使韋郎跡也踈　得實翻¶
蒼竹搜枝把翠梧數脩封内事揮發府中趨　王門髙¶
<pb:KR3k0023_WYG_052-22a>¶
徳業幕府盛賢才　清秋幕府井梧寒獨宿江城蠟炬¶
殘永夜角聲悲自語中天月色好誰看(並杜/甫)官事何曾¶
曉閒名苦要簽大書公吏恐直語衆人嫌俸少食如古¶
醫傭病却添秋風墻下菊相對憶陶潛　君山那可上¶
四靣是層波此地風煙古前人賦詠多征帆衝鴈字官¶
舍近漁歌況爾修真者回仙必見過(紫/芝)一昨聞公幕府¶
開夢魂頻遶嶺頭梅久抛鞾袴辭軍去忽有弓旌扣戸¶
來茅舍相過爭借問荷衣欲出却徘徊舊時檄草今焚¶
<pb:KR3k0023_WYG_052-22b>¶
棄辜負黄金百尺臺(南/岳)¶
　　曹官¶
意與天通杜景佺性嚴正為益州錄參逆折房司業之¶
不視事吏歌之曰錄事意與天通州司馬折威風由是¶
寖知名¶
與一府政韓愈誌董溪府君墓云公為京兆府司錄參¶
軍與一府政¶
話公美事裴懈為陜府錄參李勉除觀察召懈曰素聞¶
<pb:KR3k0023_WYG_052-23a>¶
公名朝中親友話公美事請置在賔席¶
紀綱一州喬琳歴果綿遂懷四州刺史嘗謂錄事參軍¶
任紹業曰子紀綱一州能劾刺史乎紹業出條所失示¶
之驚曰能知吾失御史材也¶
總録衆曹平寳司徒儀云錄事參軍之職掌總錄衆曹¶
管其文案自上佐以意違失者彈正以法¶
拂衣遊天下王勃年未冠以重名調補虢州參軍才大¶
官小拂衣遊天下¶
<pb:KR3k0023_WYG_052-23b>¶
並選强明天聖七年以司理參軍並選强明兩任以上¶
判司簿尉充¶
誤入人罪者批厯祥符五年陜西轉運使薛顔言諸州¶
司理參軍朝廷謂其刑獄重難與免選限或任非其人¶
刑致枉濫請自今誤入人徒罪已上者令批厯依例守¶
選冀有所懲(並分/紀)¶
念珠曹京兆尹曹月俸一百八索人號念珠曹(南部/新書)¶
殺清吏是無天張元素仕隋為景城縣戸曹竇建徳陷¶
<pb:KR3k0023_WYG_052-24a>¶
景城執將殺之邑人千餘號令請代曰此清吏殺之是¶
無天也¶
斷死罪而無恨韋仁夀大業末為蜀郡司法書佐斷獄¶
平恕其有得罪者曰韋君所斷罪死而無恨(分/紀)¶
斗南一人狄仁傑字懷英為并州法曹親在河陽仁傑¶
登太行山反顧見白雲孤飛謂左右曰吾親舍其下藺¶
仁基曰狄公之賢北斗以南一人而已¶
尹佛子尹正義為澤州都督府法曹百姓歌之曰前時¶
<pb:KR3k0023_WYG_052-24b>¶
尹佛子¶
　¶
　¶
　¶
　¶
　¶
　¶
　錦繡萬花谷後集卷十二¶
