# -*- mode: mandoku-view; -*-
#+TITLE: 錦繡萬花谷
#+DATE: 2015-08-24 23:30:17.466270
#+PROPERTY: ID KR3k0023
#+PROPERTY: BASEEDITION WYG    
#+PROPERTY: JUAN 續集卷一
<pb:KR3k0023_WYG_081-1a>¶
欽定四庫全書¶
　錦繡萬花谷續集卷一¶
　　聖製¶
歌南風舜作五弦之琴以歌南風曰南風之薰兮可以¶
解吾民之愠兮南風之時兮可以阜吾民之財兮¶
席四端為銘武王為戒書於席之四端為銘焉至於機¶
檻盥楹杖帯履觴豆户牖弓劒皆銘焉(並史/記)¶
大風鴻鵠歌髙祖過沛宫酒酣擊筑歌曰大風起兮雲¶
<pb:KR3k0023_WYG_081-1b>¶
飛揚威加海内兮歸故鄉安得猛士兮守四方又作鴻¶
鵠歌¶
白麟天馬歌武帝元狩元年祠五畤獲白麟作白麟之¶
歌元鼎四年秋馬生渥洼水中作寳鼎天馬之歌¶
一札十行光武細書成文一札十行¶
造皇羲篇靈帝好文學自造皇羲篇因引諸生能為文¶
賦者並待制鴻都門下(並夲/紀)¶
登髙必賦魏武帝登髙必賦及造新詩皆成樂章又有¶
<pb:KR3k0023_WYG_081-2a>¶
月明星稀烏鵲南飛之句¶
下筆成章文帝好文學以著述為務作燕歌又有芙蓉¶
池作又作典論二十篇陳夀評曰帝天姿文藻下筆成¶
章(並三/國志)¶
詩號宫體宋簡文帝六嵗能屬文雅好賦詩其自序云¶
七嵗有詩癖長而不倦然帝文傷於輕靡時號宫體(南/史)¶
製五言詩陳後主與江總等製五言詩(隋文/帝紀)¶
馬上口授北朝元魏髙祖孝文帝才藻富贍好為文章¶
<pb:KR3k0023_WYG_081-2b>¶
詩賦頌銘有大手筆馬上口授及其成也不改一字自¶
太和十年已後詔冊皆帝文也(李延/夀論)¶
金河賦詩隋煬帝善屬文好讀書著書自為揚州縂管¶
置王府學士百人時車駕泝金河啓民上夀帝悦賦詩¶
曰呼韓稽顙至單于接踵来何如漢天子空上單于臺¶
(通鑑/本紀)¶
作宫體詩唐太宗作宫體詩賡和虞世南曰聖作誠工¶
然體非醇正臣恐此詩一𫝊天下風靡不敢奉詔帝曰¶
<pb:KR3k0023_WYG_081-3a>¶
朕試卿爾(世南/傳)¶
著金鑑述唐太宗作帝範十二篇賜太子貞觀二年帝¶
著金鑑述以示侍臣其畧曰任賢享天下之福任不肖¶
受天下之禍(唐/史)¶
孔顔賛本朝太祖作至聖文宣王及兖國公賛文宣賛¶
曰尼父挺生河海標異祖述堯舜有徳無位¶
文宣王七十二子賛太宗作文宣王及七十二子賛宣¶
聖賛曰維時載雍戢此武功肅昭威儀海宇聿崇¶
<pb:KR3k0023_WYG_081-3b>¶
賜蘇易簡賦太宗賜蘇易簡大言賦云少牢盛世兮為¶
詞臣往古来今有㡬人首出文章兮居翰林儒名善守¶
兮合縁夤¶
賜楊億詩序太宗製詩賜楊億序云圖書之閣方委扵¶
名儒蘭菊之篇特伸於寵待¶
製詩賜學士太宗御製大雪詩賜學士云輕輕相亞疑¶
如酥宫樹花裝萬萬株¶
作詩賜近臣太宗作㑹邊詩賜近臣又作詩賜趙普真¶
<pb:KR3k0023_WYG_081-4a>¶
宗即位藏之禁中如太清樓玉清殿龍圖閣所藏聖製¶
也(並遺/事)¶
作憫農歌真宗作憫農歌又作十一經詩賜近臣(長/編)¶
作釣魚詩真宗宴後苑作釣魚詩賜吕䝉正云欲餌金¶
鈎深未致磻谿須問釣魚人(事/要)¶
作元良箴真宗天禧初作元良箴賜太子又著祥瑞勤¶
政二論春秋要言(寶/訓)¶
資善堂記真宗祥符中詔築堂為皇太子就學之所賜¶
<pb:KR3k0023_WYG_081-4b>¶
名資善上作紀刻石堂中(聖/政)¶
危竿記仁宗慶厯四年御邇英出危竿論二篇述居髙¶
謹危之意(事/要)¶
欹器論仁宗作欹器論一篇以申存亡虧盈之鑒(長/編)¶
通鑑序神宗治平初司馬讀資治通鑑上親製序面賜¶
光金候書成日冩入賜頴邸書(帝/學)¶
文宣王賛髙宗製文宣王賛曰大哉宣聖斯文在兹帝¶
王之式古今之師(聖/政)¶
<pb:KR3k0023_WYG_081-5a>¶
作損齋記髙宗作損齋記所謂為道日損損之又損以¶
至無為大畧以清心寡慾省徭薄賦為意(通/畧)¶
䟦冷泉堂髙宗跋冷泉堂古風以謂造語用意髙出百¶
世之上¶
詠金芝髙宗既賛宣聖又賛七十二子詠金芝親筆六¶
經刋石上庠揮灑宸翰分頒臣下¶
作春賦孝宗作春賦云吾將觀登臺之熙熙包八荒而¶
為家穆然若東風之振稿洒然若膏雨之萌芽¶
<pb:KR3k0023_WYG_081-5b>¶
賜東坡文集贊孝宗賜蘇嶠東坡文集賛云猗嗟若人¶
冠冕百代忠言讜論不顧身害凛凛大莭見於立朝敬¶
想髙風掩卷三嘆(並聖/政)¶
錫宴賜詩孝宗淳熙二年錫宴賜詹騤以下詩末云願¶
臻至治觀熙洽更慶嘉謀為贊襄(遺/事)¶
詩未離海底千山黒纔到天中萬國明(太祖/詠月)昔乗匹馬¶
去今驅萬乗来　翰林承旨貴清净玉堂中應用咸依¶
式深嚴比更崇歸家思直日入内聚英風儒措門生盛¶
<pb:KR3k0023_WYG_081-6a>¶
髙明大化雄(賜蘇易簡/並太宗)瑣闥往年司制誥共嘉藻思類¶
相如蓬山今日詮墳史還仰多聞過仲舒報政列城歸¶
覲後䟽恩髙閣拜名初諸生濟濟彌瞻望鉛槧咨詢辯¶
魯魚(賜楊/億)七閩山水多才俊三嵗竒童出盛時家世應¶
𫝊清白訓嬰兒自得老成資初嘗學歩来朝謁方及能¶
言解誦詩更勵孜孜圖進益青雲千里有前期(賜神/童)禮¶
闈選士古稱難都為升沉咫尺間較藝清時公道在掄¶
材應得恵人寰(賜知舉/晁逈)盛時選士貢闈開罄宇聞風獻¶
<pb:KR3k0023_WYG_081-6b>¶
藝来心似權衡求實效勿教蓬蓽有遺才　承明近侍¶
究儒𤣥苦學勞心疾已痊善保興居調飲食副予前席¶
待名賢(賜楊/億)寅奉昌圗紹慶基選掄多士叶前規鄉閭薦¶
㧞期無濫草澤捜羅詎有遺徳舉况逢全盛日計偕咸¶
造廣場時春官任職當求善宗伯掄材務得宜侍従名¶
儒當委任藝文公道辯妍媸佇伸衡鑑裁深念允協菁¶
莪樂育詩(賜知舉/錢惟演)四海為家寳緒隆旁求文雅振儒風¶
命卿隨計来多士較藝掄材有澤宫簮紱近臣當顯任¶
<pb:KR3k0023_WYG_081-7a>¶
絲綸深㫖諭丹衷旰宵汲汲予存念夙夜孜孜爾徇公¶
名實豈惟衡鑑内賢能皆萃網羅中佇觀翹楚登時用¶
布政分憂協庶功(放榜賜詩/並真宗)恩袍草色動仙藉桂香浮¶
(仁/宗)每䖍夕惕心妄意遵遺業顧予不武資何以成戎¶
㨗(神/宗)六龍轉淮海萬騎臨吴津王者夲無外駕言蘇逺¶
民瞻彼草木秀感此瘡痍新登髙望稽山懐哉大禹勤¶
(髙宗幸/錢塘)雨聲亂秋聲驅暑逾南海凉月倍清輝細雲變¶
文彩長空肅無限逺山青不改沉吟感素商凄清鳴萬¶
<pb:KR3k0023_WYG_081-7b>¶
籟平生雄武心覽鏡朱顔在豈惜常憂勤規恢須廣大¶
(孝/宗)中興日月冀山河王氣在萬物飾昭囬稽首王言大¶
(光/宗)¶
　　聖翰¶
龍書穂書庖羲獲景龍之祥始作龍書神農因嘉禾八¶
穂作穂書(章續/字源)¶
鳥跡為篆黄帝史蒼頡變古文冩鳥跡為文字作鳥跡¶
篆¶
<pb:KR3k0023_WYG_081-8a>¶
鸞鳳之書少昊作鸞鳳之書取以古文¶
科牛之篆顓帝以科斗之形作科斗書亦曰科斗之篆¶
龜書堯用軒轅靈龜有圖作龜書洛出書神龜負文列¶
於背有數至九禹因而第之以成九類¶
鳥書文王時赤雀䘖書丹鳥入室故作鳥書(並唐賢/事始)¶
細書光武以手迹賜方國皆細書成文(本/紀)¶
章草章帝好杜度草書因名章草¶
詔賜李靖太宗甞以手墨詔賜李靖曰兵事節度吾不¶
<pb:KR3k0023_WYG_081-8b>¶
從中治也¶
書賜馬周太宗以飛帛書賜馬周曰鸞鳳冲霄必假羽¶
翼股肱之寄要在忠力¶
批與韓翃唐徳宗時制誥闕人上批云韓翃時有與韓¶
翃同姓名者為江淮刺史又具二人同進上復批曰春¶
城無處不飛花寒食東風御栁斜日暮漢宫𫝊蠟燭青¶
煙散入五侯家與韓翃¶
飛白書髙宗嘗為飛白書賜侍臣戴至徳曰泛洪源俟¶
<pb:KR3k0023_WYG_081-9a>¶
舟楫賜郝處俊曰飛九霄假六翮賜許敬宗曰資啟沃¶
罄丹誠賜崔志悌曰竭忠力贊皇王皆見意於辭云¶
飛白玉堂之省本朝太宗飛白書玉堂之省四字令中¶
書召蘇易簡賜之牓於㕔額曰此永為翰林中美事¶
飛白秘閣二字太宗淳化三年秘閣成秘書監李至上¶
言願比玉堂之省賜以新額御飛書秘閣二字賜之又¶
賜詩以美其事(並長/編)¶
御書十三軸仁宗慶厯四年於邇英閣出御書十三軸¶
<pb:KR3k0023_WYG_081-9b>¶
凡三十五事¶
東宫十二字仁宗在東宫賜張士遜十二字曰寅亮天¶
地弼予一人又曰日新其徳蘇軾為之贊¶
賜文儒二字仁宗書文儒二字賜張方平又飛白書博¶
學二字賜張錫¶
賜端敏二字仁宗賜王舉正端敏字二飛白筆一蘇軾¶
為之記曰抱烏號之弓不若藏此筆保曲阜之履不若¶
𫝊此書(蘇/文)¶
<pb:KR3k0023_WYG_081-10a>¶
宫中學草聖髙宗謂秦檜曰朕宫中無事因學草聖遂¶
以賜卿(聖/政)¶
石墀皆草聖孝宗曰朕無他嗜好惟書字為娱虞允文¶
曰臣等外日對罷見石墀上皆陛下草聖筆力天縦有¶
風動之狀¶
寫通鑑賜宰臣光堯皇帝㳺意翰墨不以為倦手寫資¶
治通鑑以賜宰臣筆孟子論治道之言列之屏障(聖/記)¶
書説命賜臣下寧宗嘉泰初御書尚書説命毛詩天保¶
<pb:KR3k0023_WYG_081-10b>¶
周易泰卦唐七徳舞以賜臣下¶
　¶
　¶
　¶
　¶
　¶
　¶
　錦繡萬花谷續集卷一¶
